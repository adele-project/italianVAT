<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

REG.GENERALE
N° 1952/2016

LA COMMISSIONE TRIBUTARIA REGIONALE
DI VENETO SEZIONE 5

riunita con l'intervento dei Signori:
giu1 Presidente
giu2 Relatore
giu3 Giudice

ha emesso la seguente
SENTENZA

- sull'appello n. 1952/2016
depositato il DD/MM/2016

- avverso la pronuncia sentenza n. 363/2016 Sez:3 emessa dalla Commissione
Tributaria Provinciale di VICENZA

<part P="A">contro:
F SRL - IN LIQUIDAZIONE - IN CONCORDATO PREVENTIVO
XXX</part>

difeso da:
ZE
XXX

<part P="B">proposto dall'appellante:
AG. ENTRATE DIREZIONE PROVINCIALE VICENZA</part>

Atti impugnati:
AVVISO DI ACCERTAMENTO n° T6503TA00704/2015 IRES-ALTRO 2006
AVVISO DI ACCERTAMENTO n° T6503TA00704/2015 IVA-ALIQUOTE 2006
AVVISO DI ACCERTAMENTO n° T6503TA00704/2015 IVA-OP.IMPONIB. 2006
AVVISO DI ACCERTAMENTO n° T6503TA00704/2015 IRAP 2006
AVVISO DI ACCERTAMENTO n° T6503TA00707/2015 IRES-ALTRO 2007
AVVISO DI ACCERTAMENTO n° T6503TA00707/2015 IVA-ALIQUOTE 2007
AVVISO DI ACCERTAMENTO n° T6503TA00707/2015 IVA-OP.IMPONIB. 2007
AVVISO DI ACCERTAMENTO n° T6503TA00707/2015 IRAP 2007
AVVISO DI ACCERTAMENTO n° T6503TA00709/2015 IRES-ALTRO 2008
AVVISO DI ACCERTAMENTO n° T6503TA00709/2015 IVA-ALIQUOTE 2008
AVVISO DI ACCERTAMENTO n° T6503TA00709/2015 IVA-OP.IMPONIB. 2008
AVVISO DI ACCERTAMENTO n° T6503TA00709/2015 IRAP 2008


SVOLGIMENTO DEL PROCESSO
Alla F s.r.l. in liquidazione e in concordato preventivo venivano notificati, in
data DD.MM.2015, dall’Agenzia delle Entrate di Vicenza tre avvisi di accertamento per
Irap. Ires ed Iva relativi agli anni 2006, 2007 e 2008, a seguito di P.V.C della G.d.F. di
Bassano del Grappa del DD.MM.2014. Gli accertamenti, riprendendo quanto verificato
dalla G.d.F., contestavano l’indebita deduzione di costi e detrazione di Iva in relazione
ad alcune fatture di sponsorizzazione ritenute parzialmente ed oggettivamente
inesistenti; sostanzialmente si riteneva sussistente una sovrafatturazione e
precisamente che venisse fatturato 3, pagato 3 e restituito 2, nel senso che avvenisse
una retrocessione parziale per 2 di quanto pagato.



 <req ID="Req1" G="1" P="A">
La F s.r.l. presentava ricorso avverso gli accertamenti,</req> 
<claim ID="Claim1" G="1" P="A" PRO="Req1">
 eccependo principalmente: 1) decadenza dell’Ufficio dal potere accertativo</claim> 
 <arg ID="Arg1" G="1" P="A" PRO="Claim1">in quanto il raddoppio
dei termini presuppone la denuncia nei confronti dell’amministratore della società,
fatto mai avvenuto e/o se avvenuto lo è stato a reato prescritto;</arg> 
2) <claim ID="Claim2" G="1" P="A" PRO="Req1">difetto di
motivazione e carenza di prova,</claim> 
<arg ID="Arg2" G="1" P="A" PRO="Claim2">in termini di mancata allegazione delle risultanze
investigative e basandosi su dichiarazioni di terzi non implicanti la F e
comunque integranti presunzioni non qualificate.</arg>



 <dec ID="Dec1" G="1" E="1" O="Req1">La C.T.P. di Vicenza, con la sentenza n. 363/03/2016 depositata il DD.MM.2016, accoglieva il ricorso e, per l’effetto, annullava gli atti impositivi, con le motivazioni che seguono.</dec>



 <mot ID="Mot1" G="1" O="Claim1">Si appura che gli avvisi di accertamento sono stati notificati oltre i termini ordinari di
accertamento, realizzando il c.d. raddoppio dei termini, di cui al terzo comma dell’art.
43 del D.P.R. 600/73, che prevede, come presupposto di tale raddoppio, “la violazione
che comporta l’obbligo di denuncia ai sensi dell’art. 131 del c.p.p. per uno dei reati
previsti dal D.Lgs. n. 74/2000.
Si esclude l’applicabilità del raddoppio dei termini all’Irap, poiché il terzo comma
dell’art. 43 fa riferimento a reati di cui al D.Lgs. 74/2000, che concerne solo reati in
materia di imposte sui redditi ed Iva e non in materia di Irap.

Quanto agli altri tributi, la Commissione evidenzia che il reato contestabile (art. 2
D.Ls. 74/2000) risultava prescritto prima dell’accertamento, inibendo pertanto l’azione
penale, venendo quindi a mancare il presupposto dell’obbligo di denuncia.
La Commissione inoltre osserva che, nel caso de quo, la denuncia non è mai stata
documentata ed il reato risulta già penalmente prescritto venendo in tal modo a cadere
la ratio della norma volta a consentire all’ Amministrazione di acquisire prove
nell’ambito dell’azione penale. Inoltre la Commissione non è stato messa in
condizione (cosa raccomandata dalla Corte Costituzionale) di esercitare un controllo
sulla consistenza degli elementi costituenti il reato e determinanti l’obbligo di
denuncia, nonché sull’esistenza appunto della prescrizione, tutto ciò al fine di
eventualmente appurare che la denuncia non sia meramente strumentale ad ottenere il
raddoppio dei termini.</mot>





APPELLO DELL’UFFICIO
<req ID="Req2" G="2" P="B">
 L’Ufficio intende contrastare la sentenza impugnata</req> 
 <claim ID="Claim3" G="2" P="B" PRO="Req2">in quanto ha ritenuto inapplicabile
la disciplina sul c.d. raddoppio dei termini, in ragione della mancata documentazione
della denuncia penale e dell’intervenuta prescrizione del reato oggetto della denuncia.</claim>
<arg ID="Arg3" G="2" P="B" PRO="Claim3">Sul primo punto, l’Ufficio sostiene di essersi premurato di documentare la
presentazione della denuncia penale, che risulta allegata alle controdeduzioni di primo
grado.
L’Ufficio argomenta poi in ordine alla rilevanza della prescrizione del reato ai fini
dell’applicabilità del raddoppio dei termini, prescrizione che la sentenza ritiene
determini l’estinzione del reato ed inibisca l’avvio dell’azione penale, al punto che
avrebbe inibito anche l’insorgere dell’obbligo di denuncia, che è condizione di
applicabilità del raddoppio dei termini.
Per contro l’Ufficio rileva che la sentenza della Corte Costituzionale n. 247 del 25
luglio 2011 ha statuito che non assumono rilievo ai fini dell’operatività dei termini
l’effettiva presentazione della denuncia di reato al P.M., l’esercizio dell’azione penale
da parte del P.M. e la successiva emanazione di una sentenza penale.
In conclusione la sentenza n. 247/2011 ha evidenziato che l’obbligo di denuncia
sussiste quando il pubblico ufficiale “ sia in grado di individuare con sicurezza gli
elementi del reato da denunciare (escluse le cause di estinzione e di non punibilità, che
possono essere valutate solo dall’autorità giudiziaria). Nei medesimi termini si
esprime la Cassazione con la sentenza n. 20043/2015.

Pertanto, secondo l’appellante, ai fini dell’applicabilità del raddoppio dei termini,
rileva l’astratta configurabilità di un’ipotesi di reato e l’intervenuta prescrizione del
reato non è di per se stessa d’impedimento all'applicazione del termine raddoppiato
per l’accertamento. La prescrizione penale è istituto giuridico rientrante fra le cause di
estinzione del reato che possono essere valutate esclusivamente dall’Autorità
Giudiziaria e non certo dal giudice tributario, né rientrare fra gli elementi obiettivi
presupposto dell’obbligo di denuncia.

Il Giudice di prime cure avrebbe dovuto limitarsi a valutare la sussistenza di una
fattispecie penalmente rilevante, secondo i requisiti indicati dall’art. 331 c.p.p., mentre
invece ha fondato il proprio convincimento sull’asserita ed ipotetica prescrizione sulla
cui valutazione non era competente.

L’appellante richiama poi la normativa dettata dal D.Lgs. 5 agosto 2015 n. 128, con
cui si prevede che, ai fini dell’applicabilità del raddoppio dei termini, la denuncia
penale debba essere stata effettivamente inoltrata entro lo spirare del termine ordinario
di accertamento, Il comma 3 dell’art. 2 di tale Decreto ha però stabilito una norma
transitoria, per cui la nuova normativa non è applicabile agli atti notificati fino al |
settembre 2015, data di entrata in vigore del decreto, per i quali vale invece vale la
vecchia normativa che prescrive, in sostanza che l’unica condizione sia quella di
sussistenza dei requisiti di applicabilità dell’art. 331 c.p.p.

La successiva legge n. 208 del 2015 (legge di bilancio 2016) è ritornata sulla materia,
scatenando un dibattito sull’applicazione o meno della suddetta norma transitoria.
Infatti, secondo taluni interpreti ed anche sentenze di merito, sostanzialmente essa
sarebbe implicitamente abolita, mettendo fuori gioco tutti gli atti di accertamento
emessi oltre i termini ordinari e con presentazione di denuncia penale in data
successiva all’originario termine di accertamento. Su tale tema è però intervenuta la
Cassazione che ha escluso l’abrogazione implicita della norma transitoria di cui al
D.Lgs. 128/2015 , ancora perfettamente applicabile alle fattispecie interessate.
L’appellante interviene poi sulla questione dell’applicabilità o meno della disciplina
del c.d. raddoppio dei termini all’Irap, sostenendone l’applicabilità, in quanto sia da
rigettare la tesi avversa per cui non lo sia, perché il riferimento alle norme penali
tributarie del D. Lgs. N. 74/2000 riguarda solo le imposte sui redditi e l’Iva.</arg>

CONTRODEDUZIONI DEL CONTRIBUENTE

<claim ID="Claim4" G="2" P="A" PRO="Req3">Inapplicabilità della disciplina sul raddoppio dei termini accertativi</claim>

<arg ID="Arg4" G="2" P="A" PRO="Claim4">L’appellato contribuente valorizza, come il giudice di prime cure, la condizione di
prescrizione del reato come estintiva del reato e pertanto come inibente il determinarsi
della condizione di applicabilità del raddoppio. Infatti, come da ampia giurisprudenza
di merito, la prescrizione comporta il venir meno dell’obbligo di denuncia ex art. 331
C.p.p., inteso quale presupposto fondante il raddoppio.

La ratio della norma sul raddoppio è quella di poter mettere a disposizione
dell'Ufficio, ai fini accertativi, un termine più ampio, al fine di poter utilizzare
elementi emergenti dal procedimento penale. Ciò diventa impossibile quando tale
procedimento non sia innescabile proprio a causa di prescrizione intervenuta prima
dello svolgimento della fase di verifica e di quella successiva di accertamento, come
nel caso in esame. In definitiva emerge un uso distorto e strumentale della norma sul
raddoppio, su cui la stessa sentenza della Corte Costituzionale ha raccomandato che lo
stesso giudice tributario debba vigilare.

Ulteriormente si sostiene che nella condotta tenuta, nel corso degli anni accertati, dalla
F non è ravvisabile alcun profilo penalmente rilevante, la stessa non integrando,
come invece sostenuto dall’Ufficio, alcuna fattispecie di reato prevista dall’art. 2 del
DLgs. 74/2000. La contestazione di sovrafatturazione delle prestazioni di
sponsorizzazione è priva di alcun sostrato motivazionale e probatorio.</arg>

<claim ID="Claim5" G="2" P="A" PRO="Req3">Difetto di motivazione e di prova. Infondatezza delle pretese.</claim> 
<arg ID="Arg5" G="2" P="A" PRO="Claim5">La contestazione in
ordine alla oggettiva (e parziale) inesistenza delle operazioni attestate nelle fatture
emesse, nei confronti della F, d parte della B Volley s.r.l., G s.r.l. e
PI s.r.l. in relazione a prestazioni di sponsorizzazione poggia su
elementi che non solo riguardano soggetti terzi rispetto ad essa, ma che, inoltre non
integrano presunzioni gravi, precise e concordanti.</arg>

<claim ID="Claim6" G="2" P="A" PRO="Req3">In ogni caso, oggettiva ed integrale esistenza delle operazioni attestate nelle fatture in
oggetto. Illegittimità degli avvisi di accertamento.</claim>


MOTIVI DELLA DECISIONE

Sulla questione pregiudiziale della applicabilita del raddoppio dei termini

<mot ID="Mot2" G="2" O="Claim3">Preliminarmente, sulla questione della sopravvivenza (non abolizione) della norma
transitoria prevista dal comma 3 dell’art. 2 del D.Lgs. 128/2015, si ritiene, confortato
da varie sentenze di Cassazione, che tale norma, che prevede che, qualora l’atto di
accertamento sia stato notificato prima dell’entrata in vigore del D.Lgs 128/15
(settembre 2015), continuino a valere le “vecchie regole” circa le condizioni per il
raddoppio dei termini, si applichi al caso in esame.

Pertanto unica condizione per l’applicabilità del raddoppio dei termini è che sussistano
le condizioni di applicabilità dell’art. 331 c.p.p., cioè, stanti gli elementi costitutivi del
reato tributario, sussista l’obbligo del pubblico ufficiale di effettuare la denuncia
penale.

Stabilito che ci si muove nell’ambito della “vecchia normativa”, valutiamo gli
argomenti posti in sentenza per ritenere illegittimo il raddoppio dei termini nel caso de
quo.

La sentenza ntiene rilevante (anzi determinante) la prescrizione del reato, ntenendo
che essa inibisca l’azione penale, anzi addirittura che impedisca il sorgere dell’obbligo
di denuncia. Si dissente da tale impostazione: l’eventuale prescrizione non inibisce
l’obbligo di denuncia, condizione del raddoppio, perché essa va valutata solo
dall’ Autorità giudiziaria e non dalle Commissioni tributarie e tanto meno dall’ufficiale
giudiziario, che effettua la denuncia. Infatti l’irrilevanza delle cause di estinzione e di
non punibilità, quale la prescrizione, è stabilita dalla Corte Costituzionale n. 247/2011
e dalla Cassazione n. 20043/2015.

La sentenza della Corte Costituzionale n. 247 inoltre chiarisce che, in riferimento
appunto alla questione del raddoppio dei termini, non costituisca condizione del
raddoppio l’effettiva presentazione della denuncia di reato al P.M., l’esercizio
dell’azione penale da parte del P.M. e la successiva emanazione di una sentenza
penale e con ciò superando le argomentazione relative alla “ratio” della norma (poter
attingere, nel giudizio tributario, ad elementi presenti nel procedimento penale).
Quanto alla questione del consentire al giudice tributario la c.d. “prognosi postuma” al
fine di evitare un uso strumentale del raddoppio termini, si osserva che: 1) la denuncia
era a disposizione del giudice di primo grado; 2) l'ipotesi di reato sussiste
(dichiarazione infedele).</mot>

In conclusione si accoglie l’appello dell’Ufficio sul punto, cioè il raddoppio dei
termini operato in questo caso è valido. Va però escluso per l’IRAP.

Passiamo ad esaminare la fondatezza della pretesa dell’Ufficio, che si basa sulla
contestazione, ai fini Ires, Irap ed Iva, di fatture di sponsorizzazione emesse da varie
società nei confronti di F s.r.l., configuranti sostanzialmente una presunta
sovrafatturazione, nella misura in cui i pagamenti vengano retrocessi.

Si ritiene infondata la contestazione per vari motivi.

<mot ID="Mot3" G="2" O="Claim5">Siamo di fronte a carenza di motivazione e prova, ove si rilevi che le investigazioni
della G.d.F., poi recepite negli avvisi di accertamento, riguardano i rapporti fra le
società sponsorizzate, ritenute almeno parzialmente “cartiere” ed altri soggetti diversi
dalla F.

Si presume insomma che le frodi perpretate dai fornitori — sponsor verso soggetti terzi
si siano ripetute con la F. Si tratta di una catena di presunzioni, manchevoli dei
dovuti caratteri di gravità, precisione e concordanza.

In questo senso, manca del tutto di sostegno probatorio l’affermazione che le
prestazioni di sponsorizzazione fossero in parte oggettivamente inesistenti e
l’affermazione circa la misura della sovrafatturazione, stabilita in due terzi, nel senso
che per 3 pagato 2 venisse restituito.

La contestazione si basa su affermazioni di terzi, relative a rapporti estranei alla
F, in termini di presunta “prassi” del settore sportivo de quo (volley) oppure di
settori pure diversi (hockey).

Di scarso pregio probatorio sono pure le indagini riguardanti i conti correnti delle
società emittenti le fatture, da cui sarebbe risultato che, in prossimità degli accrediti
dei pagamenti delle fatture, venissero effettuati dai soci dei prelievi in contanti, che si
presumeva fossero destinati alla restituzione parziale allo sponsor F.

In realtà la restituzione del denaro alla F non è provato.

L’Amministrazione Finanziaria, prima la G.d.F. e poi l’Agenzia delle Entrate
avrebbero dovuto espletare indagini bancarie sui conti della F per provare le
retrocessioni, cosa non avvenuta.

Peraltro la stessa Cassazione pone a carico dell’ Amministrazione la prova puntuale
delle eventuali retrocessioni, ritenendo che l’imprenditore si limiti a dimostrare
l’effettività delle sponsorizzazione e, nel caso in esame, le prove sono agli atti e non
sono contestate. Si tratta dei contratti di sponsorizzazione sottoscritti, delle fatture
emesse da B Volley s.r.l., G s.r.l. e PI s.r.1. e la prova della
regolarità dei pagamenti.</mot>

 In conclusione, il Collegio ritiene accoglibile l’appello dell’Ufficio in ordine alla
pregiudiziale del raddoppio dei termini, salvo che per l’IRAP, mentre ritiene infondata,
nel merito, la pretesa dell’Ufficio,
accogliendo quindi l’eccezione di infondatezza,
riproposta nelle controdeduzioni dal contribuente.


La Commissione,

P.Q.M.
<dec ID="Dec10" G="2" E="1" O="Claim3">accoglie parzialmente l’appello dell’ Ufficio,</dec> 
<dec ID="Dec2" G="2" E="0" O="Req2">ma ritiene infondati, nel merito, gli avvisi
di accertamento e, per l’effetto, in conferma della sentenza impugnata, annulla gli
avvisi stessi.</dec>
Condanna l’Ufficio alle spese di giudizio, che liquida in € 2.000,00, oltre ad accessori.

Venezia, DD.MM.2018

Il Relatore
Il Presidente

 
</body>