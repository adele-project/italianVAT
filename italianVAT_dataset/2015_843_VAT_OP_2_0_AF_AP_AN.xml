<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

REG. GENERALE N° 3468/11
SENTENZA N° 843/15

	LA COMMISSIONE TRIBUTARIA REGIONALE DI BOLOGNA
	SEZIONE 4

	REG.GENERALE N° 3468/11

	riunita con l'intervento dei Signori: 
		giu1 Presidente
		giu2 Relatore 
		giu3 Giudice
	

	ha emesso la seguente
	SENTENZA

	- sull'appello n. 3468/11
	depositato il DD/MM/2011
	- avverso la sentenza n. 229/1/11 emessa dalla Commissione Tributaria Provinciale di REGGIO NELL'EMILIA

	<part P="A">proposto dall'ufficio: AG.ENTRATE DIREZIONE PROVINCIALE REGGIO EMILIA</part>

	<part P="B">controparte:
	P SRL
	XXX</part>

	difeso da:
	CF
	XXX

	Atti impugnati:
	AVVISO DI ACCERTAMENTO n° THS034701536/2010 IVA + IRAP 2007
	AVVISO DI ACCERTAMENTO n° THS034701536/2010 IRES 2007


COMMISSIONE TRIBUTARIA REGIONALE DI BOLOGNA SEZIONE IV
R.G.A. n. 3468/2011 Udienza del 14.04.2015

FATTO
Con Appello depositato in data 24.10.2011 l'Agenzia delle Entrate di Reggio Emilia ha impugnato la sentenza n. 229/01/2011, pronunciata dalla Commissione tributaria provinciale di Reggio Emilia, in parziale accoglimento del ricorso proposto dalla contribuente società “P SRL.” con compensazione delle spese di lite.

La controversia traeva origine dalla notificazione dell’avviso di accertamento n. THS034701536/2010, relativo all’anno d’imposta 2007, con il quale l’Agenzia delle Entrate di Reggio Emilia aveva accertato un maggior reddito d’impresa per complessivi € 246.355,00.

L’ammontare del reddito era rideterminato in sede di autotutela da parte della Pubblica amministrazione, su istanza della contribuente, in € 222.695,00 per un erronea rideterminazione dei costi.

Per gli effetti 1’ Amministrazione aveva richiesto il pagamento delle imposte come di seguito:
- 1.re.s. per € 53.788, 00, oltre interessi;
- i.r.a.p. per € 6.222,00, oltre interessi;
- i.v.a. per € 32.599,00, oltre interessi.

L’amministrazione irrogava altresì la sanzione unica di € 6.911,00.

Le predette determinazioni fondavano sul processo verbale redatto dalla Guardia di Finanza, in data 17.02.2010, a seguito di una verifica fiscale nei confronti della società per gli anni 2003 — 2008.

In particolare, per l’anno d’imposta 2007, sulla base del precitato p.v.c. l'Ufficio aveva contestato i rilievi riepilogati di seguito.

a) L’indebita deduzione di costi inesistenti per complessivi € 7.500,00 in quanto relativi a sponsorizzazioni fatturati dalle società “T P s.r.l.” e B A s.r.l.” stornati e restituiti in contanti all’amministratore della “P SRL.”, PD, dopo il pagamento delle fatture. In particolare VAgenzia fondava il recupero sulle dichiarazioni rese ai verbalizzanti da tale GL, presunto collaboratore delle due fornitrici, che aveva affermato di restituire al PD il. 75% dell’importo fatturato (€ 10.000,00); l'Ufficio prediligeva tale dato rispetto a quanto dichiarato dal PD: secondo quest’ultimo, invece, le somme restituite ammontavano al 50% dell’ Importo fatturato.

b) L’indebita deduzione di costi per operazioni inesistenti pari ad € 155.055,00 per prestazioni di manodopera rese dalle ditte individuali SA e SM. Secondo l’Ufficio i due fornitori avrebbero dichiarato che le fstture si riferivano a prestazioni mai eseguite.

c) L’indebita deduzione di costi per € 24.100,00 relativi a spese di sponsorizzazioni di associazioni e società sportive dilettantesche ed eccedenti il limite massimo previsto dall’art. 90, legge n. 289/2002 (€ 200.000,00) in violazione dell’art. 108, comma 2, Tuir. Avverso tali determinazioni la contribuente aveva proposto ricorso innanzi alla Commissione tributaria provinciale eccependo:
- la maggiore deducibilità dei costi per servizi pubblicitari nella misura del 50% come dichiarato dal PD in luogo del 75%, desunto dall’Ufficio sulla base delle dichiarazioni della controparte GL;
- il vizio di motivazione del recupero relativo ai costi inesistenti per le prestazioni rese dalle ditte individuali SA e SM in quanto l’Ufficio avrebbe omesso qualsiasi attività istruttoria sui fornitori recependo nell’avviso di accertamento il contenuto del p.v.c.: tale ultimo atto, secondo la ricorrente avrebbe rinviato a circostanze indiziarie infondate.
- l’erronea determinazione delle spese di sponsorizzazione per società sportive dilettantistiche; la contribuente, sul punto, eccepiva che l’ammontare complessivo di dette spese, per l’anno d’imposta in contestazione, era pari ad € 171.000,00: l’Ufficio avrebbe invece computato nel novero degli oneri in commento anche ulteriori costi (per spese pubblicitarie) non ricompresi nel regime dell’art. 90, comma 8, legge n. 289/2002 e non soggetti al limite di deducibilità di € 200.000,00.


	
		<claim ID="Claim1" G="1" P="A" CON="Req3">Costituitosi in giudizio l'Ufficio argomentava circa la legittimità del recupero e ribadiva la sussistenza di numerosi elementi indiziari a supporto dell’accertamento.</claim>
	
		<dec ID="Dec1" G="1" E="1" O="Req3"><req ID="Req3" G="2" P="B">Il primo Collegio, all’esito del giudizio, accoglieva il ricorso della contribuente limitatamente al punto alle operazioni inesistenti per € 155.055,00.</req></dec>
	



	
		<req ID="Req1" G="2" P="A">In questa sede l’Agenzia appellante ha chiesto la riforma della sentenza impugnata,</req> 
		vinte le spese del doppio grado di giudizio, per le ragioni indicate di seguito.

		<claim ID="Claim2" G="2" P="A" PRO="Req1">L’Agenzia ha evidenziato l’inconciliabilità della motivazione con il rilievo accolto e la sua estrema genericità tale da risultare inadeguata rispetto al dispositivo.</claim>

		<claim ID="Claim3" G="2" P="A" PRO="Req1">L’Agenzia appellante ha argomentato, inoltre, circa il valore probatorio delle risultanze istruttorie non adeguatamente confutate dalla parte in violazione dell’onere probatorio posto a suo carico.</claim> 

		<claim ID="Claim4" G="2" P="A" PRO="Req1">Ancora, l'Agenzia ha ribadito la fede privilegiata attribuita ex art. 2700 c.c. alle dichiarazioni raccolte nei verbali e l’omessa proposizione della querela di falso nei confronti dei fornitori per le dichiarazioni rese.</claim>

		<req ID="Req2" G="2" P="B">Con controdeduzioni ed appello incidentale del 09.12.2011 si è costituita in giudizio la società contribuente per la riforma della sentenza impugnata in merito al deliberato di soccombenza e per il rigetto dell’appello principale dell’Ufficio,</req> 
		vinte le spese di lite di entrambi i gradi di giudizio.

		<claim ID="Claim5" G="2" P="B" PRO="Req2">La società ha argomentato circa la corretta qualificazione del fatto operata dal primo Collegio in merito al rilievo accolto eccependo l’omessa allegazione da parte dell’Ufficio di idonei supporti probatori e l’insussistenza, per il caso in esame, dell’onere probatorio a carico del contribuente.</claim> 
		<claim ID="Claim7" G="2" P="B" PRO="Req2">La parte, inoltre, ribadiva le considerazioni già espresse in prime cure evidenziando l’assenza di un’adeguata istruttoria e l’utilizzo illegittimo della motivazione c.d. “per relationem”.</claim> 
		<arg ID="Arg1" G="2" P="B" PRO="Claim7">Secondo la parte, infatti, la motivazione dell’atto avrebbe rinviato a documenti non allegati e non conosciuti dalla parte ed a dichiarazioni di terzi non circostanziate e prive di rilievo probatorio. Ancora, la parte riportava che per l’anno d’imposta 2006 le prestazioni di manodopera fornite dalle ditte S, non erano state contestate dall’ Amministrazione.</arg>

		<claim ID="Claim8" G="2" P="B" PRO="Req2">Con riferimento al gravame incidentale la parte privata ha eccepito la violazione dell’art. 112 c.p.c. in ordine ai rilievi riassunti in narrativa al punto a)</claim>
		<arg ID="Arg2" G="2" P="B" PRO="Claim8">ribadendo la deducibilità dei costi sostenuti nella misura del 50% come dichiarato dal rappresentante legale della società in assenza di ulteriori elementi probatori addotti, sul punto, dai verificatori.</arg>
		<claim ID="Claim9" G="2" P="B" PRO="Req2">Con riferimento alle spese per sponsorizzazioni di cui al precedente punto c), la parte privata ha eccepito l’infondatezza del recupero</claim> 
		<arg ID="Arg3" G="2" P="B" PRO="Claim9">in ragione della diversa sa qualificazione degli oneri non corrispondenti alle spese di sponsorizzazione come contestato dall’Ufficio e rinviando alle considerazioni già esposte in prime cure. In particolare la parte ha evidenziato che il primo Collegio avrebbe dato atto dell'illegittimità del recupero nella motivazione della sentenza omettendo poi di ribadire l’assunto predetto nel dispositivo.</arg>
	

	DIRITTO

		 Questo Collegio ritiene di rigettare entrambi gli appelli per le ragioni che si espongono di seguito.

		<mot ID="Mot1" G="2" O="Req1|Req2">
			 Con riferimento ai fatti contestati dall’ Amministrazione inerenti l’indebita deduzione di costi inesistenti per complessivi € 7.500,00, di cui al punto a), questo Collegio ritiene sufficienti gli elementi probatori raccolti dall'Ufficio al fine di fondare il recupero del costo in commento.
			 Risulta infatti pacifico tra le parti che 1 costi sostenuti per servizi resi dalle società “T P s.r.1.” e “B A s.r.l.” erano successivamente restituiti alla P SRL..
			 Con riferimento al quantum di detta retrocessione si ritiene di prediligere la tesi dell’Ufficio in ordine alla maggiore attendibilità delle dichiarazioni provenienti da GL ed in ordine al maggior valore indiziario conservato dalle dichiarazioni del GL.
			 Deve infatti rammentarsi che le dichiarazioni rese da terzi e contenute nel processo verbale, soprattutto se circostanziate e precise come nel caso in esame, conservano un valore probatorio indiziario tale da invertire l’onere probatorio in capo al contribuente.
			 In questo caso, tuttavia, la parte privata si è limitata a contrapporre la propria tesi a quella dell’amministrazione senza fornire alcuna elemento probatorio a riprova delle proprie affermazioni o tale da consentire l’adozione della propria tesi rispetto a quella prospettata dall’Ufficio.

			 Con riferimento al rilievo di cui al punto b), relativo alla fatturazione di operazioni inesistenti rese dalle ditte S, questo Collegio condivide le doglianze della parte privata evidenziando che l’impianto accusatorio dell’Ufficio si appalesa fondato su rilievi sprovvisti di adeguata valenza presuntiva ed inficiato dal rinvio ad atti diversi rispetto al processo verbale del 17.02.2010. 

			 Nel p.v.c., infatti, non si rinvengono dichiarazioni rese dai fornitori così che il rilievo si appalesa privo di adeguati supporti indiziari gravi, precisi e concordanti.
			 Anche gli ulteriori atti di indagine contenuti nel p.v.c. a supporto del rilievo in commento non risultano né allegati né conosciuti dal contribuente così chè risulta fondata l’eccezione della contribuente relativa all’illegittimo utilizzo della motivazione per relationem.
			 Tale circostanza induce ad escludere l' inversione dell’ ‘onere probatorio i in capo al contribuente. 

			 Quanto ai costi di sponsorizzazione di cui al punto c), ritenuti non deducibili perché eccedenti il limite imposto dall’art. 90, legge n. 289/2000, deve evidenziarsi che la parte privata ha eccepito l’inapplicabilità della predetta disciplina alle società di capitali;
			 tuttavia, tale assunto non collima con il testo della norma soprarichiamata che dispone indistintamente sia per le associazioni sportive dilettantistiche che per le società.

			 All’atto della verifica operata dai verbalizzanti, del resto, la parte privata non ha contestato che tutti i soggetti di cui all’allegato A al p.v.c. non avessero i requisiti dei predetti enti sportivi.
			 Ne deriva che la parte avrebbe dovuto fornire prova, in giudizio, della diversa natura dei soggetti beneficiari della sponsorizzazione.
			 Tale prova non è stata fornita risultando così impossibile esprimere un giudizio circa l’erroneità paventata dell’operato dell’Ufficio e la diversa natura degli oneri.
		</mot>
		
		 Per tutte le ragioni esposte questo Collegio rigetta entrambi i gravami e conferma il dispositivo della sentenza impugnata.

		Le spese di questo grado di giudizio sono compensate, tra le parti, 
		in ragione della reciproca soccombenza.
	

	P.Q.M.

		- <dec ID="Dec2" G="2" E="0" O="Req1|Req2">rigetta l’appello principale dell’Ufficio e l’appello incidentale della contribuente</dec>
		- spese compensate, come in motivazione.
		
			Bologna, 14.04.2015.
		

		Il Presidente
		giu1

		Il Relatore
		giu2
	
</body>