<?xml version='1.0' encoding='utf8'?>
<body>



	Sentenza del DD/MM/2017 n. 123 - 
	Comm. Trib. Reg. XXX

Intitolazione:

Nessuna intitolazione presente

Massima:

Nessuna massima presente


Testo:


	
		<dec ID="Dec1" G="1" E="0" O="Req1"><req ID="Req1" G="1" P="A">Con sentenza n. 466/03/2014, emessa il DD.MM.2014 e depositata il DD.MM.2014, la Commissione Tributaria Provinciale di XXX ha respinto i ricorsi (salvo per quanto concerne le sanzioni irrogate, che venivano annullate, con compensazione delle spese) con cui la <part P="A">"A" srl,</part> allora in liquidazione e quindi fallita, aveva impugnato gli Avvisi di Accertamento n. xxxxxxxx/2012 relativo a IVA/2009 (R.G.R. n. 301/12) e n. xxxxxxxx/2012 relativo a IVA/2010 (R.G.R. n. 302/2012) emessi dalla <part P="B">Direzione Provinciale di XXX,</part> dopo aver ordinato alla ricorrente l'integrazione del contraddittorio mediante la chiamata in causa: a) della Azienda "B"; b) della Azienda "C"; c) della Azienda "D", tutte socie e committenti della "A" srl ed in seguito alla chiamata intervenute in causa associandosi alle domande della medesima.</req></dec>
	


Gli avvisi di accertamento avevano negato alla "A" srl la non imponibilità ai fini IVA delle prestazioni di servizi di assistenza diretta, di assistenza infermieristica e di supporto alla persona rese a favore delle tre aziende in causa. Nelle proprie fatture la "A" srl aveva invocato la non imponibilità prevista dall'art. 10, n. 21, del DPR n. 633/72, ma gli avvisi contestavano l'applicabilità di tale esenzione, ritenendo che la non imponibilità dell'IVA, relativamente alle prestazioni proprie dei brefotrofi, orfanotrofi, asili, case di riposo per anziani e simili, comprese le somministrazioni di vitto, indumenti e medicinali, le prestazioni curative e le altre prestazioni aventi natura accessoria, richiedesse che le prestazioni in questione fossero svolte nell'ambito di una gestione globale di una casa i riposo o asilo, mentre nel caso di specie la società accertata si era limitata ad effettuare alcune prestazioni specifiche.

Contestualmente all'emissione degli avvisi nei confronti della "A" srl, l'Agenzia delle Entrate ha emesso atti di irrogazione delle sanzioni nei confronti delle tre aziende pubbliche chiamate in causa, che avevano ricevuto le prestazioni, per l'omessa regolarizzazione delle fatture d'acquisto. Impugnati questi atti davanti alla CTP di XXX, i giudici di primo grado hanno accolti i relativi ricorsi.

La decisione della Commissione Provinciale espone le vicende di causa rifacendosi al contenuto degli avvisi, precisando che:

a. la "A" srl era stata costituita della Azienda "B" affinché gestisse la sua casa albergo per anziani autosufficienti "Omissis";

b. in seguito, la "A" srl aveva ricevuto in affidamento dell'Azienda "B" l'esecuzione di alcuni servizi socio-assistenziali e sanitari e collaterali di assistenza e cura della persona a favore di soggetti non. autosufficienti con patologie croniche plurime ed invalidanti accolti presso alcuni reparti della casa albergo;

c. successivamente, la "A" sri aveva ricevuto analoghi affidamenti dalla Azienda "C" e dalla Azienda "D", che avevano acquisto il 5% delle sue quote;

d. la "A" srl era sempre stata una società ad intera partecipazione pubblica;

e. nel 2006 le tre Aziende ("B" ,"C" e "D"), socie della "A", avevano sottoscritto dei patti para-sociali, con la validità di cinque anni, dai quali risulta l'impegno al reinvestimento attività sociali degli eventuali utili della "A";

f. la "B"e le altre due Aziende operavano secondo le disposizioni (di riordino del sistema delle istituzioni pubbliche di assistenza e beneficenza) di cui all'art. 6, comma 3, del D. Lgs. n. 207 del 2001, e di cui alla legge regionale n. 19/2003;

g. per le prestazioni rese alle tre Aziende ("B", "C" e "D"), la "A" srl aveva emesso fatture in esenzione IVA, ex art 10, n. 21 del DPR 633 del 1972; in alcune di queste fatture vi era la dizione "Diaria per prestazioni per servizi di assistenza diretta, di assistenza infermieristica e di supporto alla persona, c/o la Vs. struttura...", mentre altre si riferivano a "Diaria per prestazioni c/o vostra struttura...".

h. l'Azienda "A", nel 200 aveva comunicato all'Agenzia delle Entrate di XXX di avere "disposto di affidare alla propria società responsabilità limitata "A" srl nell'ambito delle sue strutture concesse in comodato e/o in locazione alla "A" stessa varie prestazioni socio sanitarie, quali quelle infermieristiche, di assistenza diretta alla persona, fisioterapiche.

In questo contesto fattuale, l'Agenzia, negli atti di accertamento, ha negato l'esenzione dall'IVA ex art. 10, n. 21, DPR n. 633/72 perché questa è applicabile solo per le prestazioni proprie delle case di riposo per anziani, dovendosi intendere per prestazione "propria" la fornitura di alloggi a determinati soggetti e non anche la fornitura di prestazioni accessorie; né sarebbe invocabile l'esenzione di cui al successivo n. 27 ter dell'art. 10 del decreto sull'IVA, dato che si tratterebbe di prestazioni rese da un soggetto, "A" srl, diverso da quello individuato dalla norma in parola.


	
		<req ID="Req3" G="2" P="A">A" srl propone appello.</req>
	

	
		<mot ID="Mot1" G="2" O="Req3">Per questa Commissione Regionale la limitazione introdotta dai primi giudici non trova fondamento alcuno né nella lettera della legge né nella sua ratio.
		Il legislatore interno, che sul punto è tenuto a seguire quello euro unitario, intende non aggravare dell'IVA il costo di prestazioni di assistenza sociale rese a favore di utenti non paganti in stato di particolare bisogno: se certe prestazioni, come, ad esempio, la somministrazione del vitto, non possono essere effettuate direttamente (o costano di meno se affidate a terzi) meritano comunque un trattamento fiscale di favore, perché vanno a sopperire alle prestazioni non rese dal gestore generale della casa di riposo.

		La sentenza impugnata va riformata anche per ciò che concerne l'interpretazione della disposizione di cui al n. 27 ter dell'art. 10 del DPR n. 633/1972, che esenta dall'IVA le prestazioni socio-sanitarie, di assistenza domiciliare o ambulatoriale, in comunità e simili, in favore di anziani e numerosi altri soggetti deboli ivi indicati, "rese da organismi di diritto pubblico, da istituzioni sanitarie riconosciute che erogano assistenza pubblica... o da enti aventi finalità di assistenza sociale o da ONLUS".
		 Per i primi giudici nel caso di specie questa esenzione non poteva essere applicata perché la complessiva attività di "A" srl era un'attività commerciale svolta in concorrenza con altre imprese operanti nel settore.
		 Per questa Commissione l'esenzione, invece, spetta, perché "A" srl può definirsi "ente con finalità di assistenza sociale", qualifica che può essere attribuita, in relazione all'attività svolta ed alla loro configurazione specifica, anche a società commerciali che siano costituite e controllate da enti pubblici per svolgere, secondo previsioni di legge, attività socio-sanitarie analoghe a quelle effettuate dall'ente pubblico che le ha costituite e le controlla: con il sistema dell' "in house providing", infatti, queste società, in virtù del controllo dell'ente pubblico, diventano strutture operative di quest'ultimo, perdendo la propria connotazione privatistica ed identificandosi totalmente con i fini istituzionali dell'ente.
		 Come ben chiarito nella sentenza n. 31/10/13 di questa Commissione Regionale, la legislazione nazionale italiana e quella della Regione XXX hanno favorito la costituzione, da parte delle Aziende pubbliche di servizi alla persona, di società per la erogazione di servizi ed interventi sociali, come è successo per la "A" srl;
		 e nel caso di specie a quest'ultima dovevano essere attribuite le caratteristiche sostanziali di un ente con carattere sociale per il fatto che era stata costituita da aziende pubbliche di servizi alla persona, per il fatto che svolgeva la propria attività solo a beneficio di tali aziende, per il fatto che era obbligata, virtù di patti parasociali, a reinvestire eventuali utili di gestione a vantaggio degli utenti, perdendo in tal modo lo scopo di lucro.</mot>

		L'esito del giudizio d'appello non giustifica, peraltro, la condanna dell'Agenzia alle spese, perché la disciplina qui esaminata è particolarmente contorta e si avvale di espressioni letterali tutt'altro che nitide potendo indurre in errore sia i contribuenti che l'amministrazione finanziaria.
	

	P.Q.M.

		<dec ID="Dec3" G="2" E="1" O="Req3">la Commissione Tributaria Regionale di XXX, visti gli atti depositati dall'Agenzia delle Entrate e dalla Azienda "B"; dalla Azienda "C" e dalla Azienda "D", dichiara l'estinzione del giudizio instauratosi tra queste parti, a spese compensate, per cessazione della materia del contendere; accoglie l'appello della "A" srl, e per l'effetto annulla gli avvisi di accertamento impugnati con il ricorso di primo grado;</dec> 
		conferma la compensazione delle spese di primo grado; compensa spese anche del secondo grado di giudizio.

		
			XXX, DD.MM.2016
		
	

</body>