<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 REG.GENERALE N° 827/2015

 LA COMMISSIONE TRIBUTARIA REGIONALE
 DI BOLOGNA SEZIONE 8

 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice
 
 ha emesso la seguente
 SENTENZA

 - sull'appello n. 827/2015
 depositato il DD/MM/2015

 - avverso !a sentenza n. 345/2014 Sez:2 emessa dalla Commissione Tributaria Provinciale di
 RIMINI

 <part P="A">contro:
 AG. ENTRATE DIREZIONE PROVINCIALE DI RIMINI</part>

 <part P="B">proposto dall'appellante:
 A S.R.L.</part>

 difeso da:
 BC


 Atti impugnati:
 AVVISO DI ACCERTAMENTO n° THU03T102365/2013 IRES-ALTRO 2010
 AVVISO DI ACCERTAMENTO n° THU03T102365/2013 IVA-ALTRO 2010 
 AVVISO DI ACCERTAMENTO n° THU03T102365/2013 IRAP 2010


Il DD MM 2013, a concLusione di una verifica fiscale relativa all'anno 2010, l'Agenzia delle Entrate, Direzione Provinciale di Rimini, notificava, alla A s.r.l., un P.V.C. con cui venivano formulati rilievi su: 
— costi indeducibili per € 180.000,00 per spese di pubblicità e sponsorizzazioni;
— indebita deduzione di interessi passivi per € 17.700,00;
— costi indeducibili per € 94.868,22 relativi a spese per coordinamento reti di vendita.

La Società, contrastando i rilievi, il DD.MM.2013 presentava proprie memorie e l'Ufficio , esaminatele, il DD.MM.2013 notificava un questionario e la richiesta di esibizione di documentazione che la Società depositava il DD.MM.2013.

Il DD.MM.2013 l'Ufficio notificava, alla contribuente, un avviso di accertamento con il quale recuperava a tassazione, per indebita deduzione, € 240.000,00 per costi di sponsorizzazioni e pubblicità, € 94.868,22 per spesedi coordinamento reti di vendita ed € 17.700,00 per interessi passivi, applicando i conseguenti interessi e sanzioni.


 
 <req ID="Req1" G="1" P="B">Contro il provvedimento dell'Ufficio, la A ricorreva alla Commissione Tributaria Provinciale di Rimini chiedendone, in via principale, l'annullamento</req> 
 <req ID="Req2" G="1" P="B">od, in subordine, la disapplicazione delle sanzioni.</req>

 <req ID="Req3" G="1" P="A">Resisteva l'Ufficio e chiedeva il rigetto del ricorso in una con la conferma della legittimità del prorpio operato.</req>
 

 
 <dec ID="Dec1" G="1" E="1" O="Req1">La Commissione adita con sentenza n.345/2/2014 del DD.MM.2014, accoglieva parzialmente il ricorso, riconoscendo l'inerenza e, quindi,la deduzione delle sole spese di sponsorizzazione e pubblicità per € 240.000,00, confermando, nel resto, il provvedimento dell'Ufficio.</dec>
 



 
 <req ID="Req4" G="2" P="B">Contro la sentenza di primo grado si grava d'appello la Società chiedendone la parziale riforma.</req>

 <claim ID="Claim1" G="2" P="B" PRO="Req4">Deduce, allo scopo, con primo motivo, che l'Ufficio ha operato violando le disposizioni dell'articolo 12 settimo comma, della legge n. 212/00,</claim> 
 <arg ID="Arg1" G="2" P="B" PRO="Req4">poiché, dopo aver ricevuto le osservazioni della Società ed i successivi documenti da questa inviati su specifica richiesta dell'Ufficio, ha modificato le proprie precedenti conclusioni, comunicate alla Società con la notificazione del processo verbale di constatazione, senza dare, alla stessa, la possibilità di instaurare il contraddittorio, avendo notificato l'avviso di accertamento prima della decorrenza del termine di sessanta giorni sia dalla data della richiesta di documentazione che da quella di ricevimento della stessa.</arg>

 <claim ID="Claim2" G="2" P="B" PRO="Req4">Quanto alla ripresa a tassazione della somma di € 94.868,22 precisa che si tratta di provvigioni pagate alla società B s.r.l.,</claim> 
 <arg ID="Arg2" G="2" P="B" PRO="Req4">per l'assolvimento dell'incarico di conclusione di contratti di vendita di prodotti commercializzati da A, conferito con contratto del 2007, e dell'incarico di coordinamento della rete di vendita conferito, nel 2009, con lettera integrativa del contratto in essere, deduce che entrambi i documenti individuavano, con chiarezza, sia la tipicità delle prestazioni richieste che l'entità del corrispettivo stabilito nell'uno per cento dell'importo delle vendite.</arg>

 <claim ID="Claim3" G="2" P="B" PRO="Req4">Circa il recupero a tassazione degli interessi passivi per €17.700,00, eccepisce l'illegittimità della ripresa sia per assoluta mancanza di motivazione,</claim> 
 <arg ID="Arg3" G="2" P="B" PRO="Req4">poiché l'Ufficio non ha indicato il fondamento giuridico delle tesi esposte a sostegno della propria pretesa,</arg>
 <claim ID="Claim4" G="2" P="B" PRO="Req4"> sia per violazione dell'articolo 96 del T.U.I.R.</claim> 
 <arg ID="Arg4" G="2" P="B" PRO="Req4">poiché l'inclusione della voce di bilancio ‘10 d svalutazione crediti” nel calcolo del “ROL” ha portato l'Ufficio a prendere in considerazione due volte i crediti commerciali: una nella individuazione della quota di interessi passivi che eccede la misura degli interessi attivi contabilizzati e, l'altra, nella definizione del “ROL”.</arg>
 
 <claim ID="Claim5" G="2" P="B" PRO="Req4">Contesta, infine, l'applicabilità delle sanzioni</claim> 
 <arg ID="Arg5" G="2" P="B" PRO="Req4">poiché , nella specie, trattasi di versare nell'assoluta mancanza di dolo o di colpa, sostenuta dal fatto di aver tenuto un comportamento non improntato a negligenza od imperizia, avendo dedotto i costi nel pieno rispetto del principio di inerenza ed assolutamente conforme alle indicazioni fornite dall'Amministrazione Finanziaria.</arg>

 <claim ID="Claim6" G="2" P="A" CON="Req5">Resiste, l'Ufficio, controdeducendo e proponendo appello incidentale per la riforma della sentenza di primo grado, nella parte in cui ha accolto il ricorso della Società annullando il recupero a tassazione delle spese per pubblicità e promozione per € 240.000,00.</claim> 

 <arg ID="Arg6" G="2" P="A" CON="Claim1">In merito al primo motivo d'appello della Società, che ha contestato il mancato rispetto, da parte dell'Ufficio, nella notificazione dell'avviso di accertamento, del termine di sessanta giorni previsto dall'articolo 12, settimo comma, della legge 212/00, controdeduce che il termine, previsto dalla richiamata norma, attiene al tempo minimo che deve intercorrere fra la consegna della copia del processo verbale di constatazione e la notifica dell'avviso di accertamento, a nulla incidendo, sulla decorrenza di tale termine, l'eventuale trasmissione all'Ufficio, da parte del contribuente, di osservazioni e documenti dopo la ricezione del processo verbale di constatazione.</arg>

 <arg ID="Arg7" G="2" P="A" CON="Claim2">All'opposta deducibilità dei costi di coordinamento delle reti di vendita controdeduce di essere giunto legittimamente al recupero a tassazione di detta spesa sulla base di presunzioni assistite dai caratteri di gravità, precisione e concordanza che ne hanno fatto ritenere l'indeducibilità.

 Di tali requisiti devono, secondo l'Ufficio, ritenersi assistite le presunzioni: che la società incaricata, B s.r.l, non aveva mai svolto, prima altre attività simili a quella affidatale; che l'integrazione delle obbligazioni contrattuali era stata definita con una lettera, senza data certa e di poche righe, della A, senza alcun riscontro da parte dell'affidataria; che, con l'incarico di coordinamento della rete di vendita, B era stata incaricata di gestire, verso corrispettivoi, anche il suo stesso personale.</arg>

 <arg ID="Arg8" G="2" P="A" CON="Claim3">Circa la censura afferente l'indeducibilità degli interessi passivi con il dedotto vizio di mancanza di motivazione, controdeduce che l'avviso di accertamento puntualmente reca, nella norma violata, l'indicazione dell'articolo 96 de TUIR e trova altresì richiamata la prassi amministrativa che rappresenta le istruzioni ufficiali dell'Amministrazione Finanziaria.</arg>

 <arg ID="Arg9" G="2" P="A" CON="Claim4">Definisce, inoltre, non pertinenti le ulteriori censure relative al contestato mancato rispetto dell'articolo 96, comma 3, nonché dell'articolo 101, quinto comma, del TUIR, da parte dell'Ufficio, essendo riferite a fattispecie estranee a quella di cui si controverte.</arg>

 <arg ID="Arg10" G="2" P="A" CON="Claim5">Quanto alla richiesta disapplicazione delle sanzioni per carenza dell'elemento psicologico del dolo e della colpa, oppone che spetta al contribuente fornire la prova che il suo comportamento non è stato improntato né a negligenza né ad imperizia, ma, negli atti, nulla di tutto ciò è stato dimostrato.</arg>

 <req ID="Req5" G="2" P="A">Con appello incidentale l'Ufficio ha chiesto la riforma della sentenza di primo grado nella parte in cui, annullando, sul punto, l'avviso di accertamento ha ritenuto l'inerenza delle spese di pubblicità e propaganda.</req>

 <claim ID="Claim7" G="2" P="A" PRO="Req5">Deduce, allo scopo, che i giudici di prime cure hanno effettuato un'astratta valutazione</claim> 
 <arg ID="Arg11" G="2" P="A" PRO="Claim7">ritenendo che le contestate spese fossero potenzialmente idonee a produrre maggiori ricavi, non considerando le circostanze, caratterizzanti, in concreto, la fattispecie in esame, che rivelano la mancanza del nesso di inerenza della spesa con i potenziali introiti.

 Precisa, sul punto, che la prestazione pubblicitaria si è realizzata negli anni 2010, 2011 e 2012 con finalità di reclamizzare due nuovi punti vendita la cui apertura sarebbe avvenuta solo nell'anno 2013.

 Inoltre la limitatezza territoriale dell'attività commerciale della A s.r.l. non si concilia con Ia modalità di una pubblicità a scala
 nazionale e verso un costo di € 240.000,00.</arg>
 

 Osserva, il Collegio che con primo motivo di gravame l'appellante principale, A s.r.l., propone censura alla sentenza di primo grado nella parte in cui non ha accolto le sue deduzioni in merito alla violazione, da parte dell'Ufficio, dell'articolo 12, settimo comma, della legge 212/00, non avendo consentito, dopo la notificazione del P.V.C., l'instaurazione del contraddittorio in seguito al ricevimento, prima, delle osservazioni inviate dal contribuente e, successivamente, della documentazione dallo stesso Ufficio richiesta, ed avendo emesso l'avviso di accertamento prima della decorrenza del termine di sessanta giorni dal ricevimento delle dette osservazioni e documentazione, dal cui esame era giunto a modificare l'originaria pretesa enucleata nel P.V.C..

 Si osserva, sul punto, che la doglianza dell'appellante non è condivisibile.

 <mot ID="Mot1" G="2" O="Claim1">L'Ufficio, infatti, con la notifica del P.V.C., ha correttamente instaurato il contradditorio che si è successivamente sviluppato attraverso le osservazioni della controparte, la richiesta di ulteriore documentazione da parte dell'Ufficio e la successiva trasmissione di questa da parte dellla Società.

 Inoltre, poiché la notifica del P.V.C. è stata effettuata il DD.MM.2013 e quella dell'avviso di accertamento il DD.MM.2013, risulta pienamente rispettato il termine di sessanta giorni, che deve intercorrere fra le due notificazioni, ai sensi dell'articolo 12, settimo comma, della legge 212/00.</mot>

 Con secondo motivo chiede la riforma dell'impugnata sentenza nella parte in cui non ha annullato la ripresa a tassazione, da parte dell'Ufficio, della somma di € 94.868,22 per ritenuta mancata inerenza dei costi per incarico, ad B s.r.l., del coordinamento della rete di vendita, avendo ritenuto che non fossero stati forniti, dalla contribuente, ulteriori elementi chiarificatori e dirimenti idonei a superare l'insufficienza, della documentazione prodotta, a definire l'entità e l'effetiva natura della prestazione fornita dalla società B.

 Deduce, in merito, che l'entità della pretazione era puntualmente indicata nella lettera, integrativa del contratto principale, con la quale si definiva il corrispettivo, della prestazione resa, nell'importo dell'uno per cento dei contratti conclusi direttamente da "B" o dagli agenti verso i quali operava la propria attività di coordinamento ed, inoltre,le fatture, emesse dalla stessa Società incaricata, descrivevano, espressamente e separatamente, tutte le prestazioni descritte negli accordi contrattuali.

 Contesta, altresì, l'illegittima motivazione addotta a soategno della ripresa a tassazione del costo in esame che l'Ufficio ha ritenuto indeducibile perchè non assistito da prova con data certa, ma tale requisito non è richiesto da alcuna disposizione normativa regolante la materia, rinvenendosi esclusivamente norme che si limitano a meramente disporre che, per fornire prova, i contratti di agenzia devono essere formati per atto scritto e nulla dispongono circa la data certa che è richiesta, dal legislatore tributario, solo in ipotesi eccezionali, previste espressamente.

 Si osserva che le deduzioni fornite e la documentazione prodotta appaiono, a questo Collegio, idonee a superare, sul punto, il provvedimento dell'Ufficio e quanto deciso dai giudici di prime cure.

 <mot ID="Mot2" G="2" O="Claim2">Il rapporto, fra l'appellante A s.r.l. ed B s.r.l., si è costituito con contratto del DD.MM.2007, non contestato dall'Ufficio, con il quale la prima ha affidato, alla seconda, l'incarico di vendita dei prodotti, da lei commercializzati, in un ambito territoriale comprendente le province di Rimini, di Pesaro-Urbino e la Repubblica di San Marino, verso corrispettivi provvigionali variabili a seconda del tipo di prodotto venduto.

 Succesivamente, con lettera del DD.MM.2009, integrativa del vigente contratto del 2007, A ha affidato ad B l'incarico di coordinare tutta la rete di vendita, comprendente anche l'incarico di inserire nuovi agenti nelle zone che ne fossero sprovviste, verso il corrispettivo dell'uno per cento delle vendite effettuate da tutti gli agento coordinati ed andate a buon fine.

 A fronte dei rapporti così definiti, B ha puntualmente emesso regolari fatture riportanti l'oggetto della prestazione, cioè vendite od attività di coordinamento, ed il relativo corrispettivo, rispondente a quanto convenuto fra le parti.

 Sotto l'aspetto formale il comportamento di A non è, quindi, suscettibile di esser sottoposto a censura considerato, anche, che il pagamento delle singole fatture è stato sempre effettuato con bonifici bancari a favore di B.

 Né sotto l'aspetto sostanziale l'Ufficio ha prodotto prove atta ad inficiarne la corrispondenza all'effettività, atteso che la sollevata mancanza di esperienza in materia di coordinamento di reti di vendita, in capo ad B, che, secondo l'Ufficio, sarebbe testimoniata dalla mancanza di precedenti incarichi della stessa natura svolti da B, non pare appropriata, atteso che la stessa, a partire dall'anno 2007, ha svolto attività di vendita avvalendosi di una propria rete che, necessariamente, presupponeva la capacità di coordinare.</mot>

 Quanto al terzo motivo di appello, afferente la ripresa a tassazione dei costi per interessi passivi per € 17.700,00, le censure mosse, sul punto, alla sentenza di primo grado, non appaiono idonee a superare quanto statuito dai primi giudici e quanto recato dal provvedimento dell'Ufficio.

 <mot ID="Mot3" G="2" O="Claim3">Invero l'avviso di accertamento è fondato sul mancato rispetto, da parte del contribuente, nel calcolo del ROL, delle disposizioni dell'articolo 96, secondo comma, del TUIR, che ne definisce le modalità.

 Violazione oggetto di puntuale dimostrazione prodotta, da parte dell'Ufficio,
 con il PVC.

 Le deduzioni proposte dalla Società appellante esprimono considerazioni che involgono altri aspetti del problema e che non attengono specificatamente alla contestata violazione.</mot>

 <mot ID="Mot4" G="2" O="Claim4">Circa, infine, il quarto motivo di gravame attinente le applicate sanzioni, si osserva che è orientamento costantemente espresso, dalla giursprudenza di legittimità, che, nei casi di violazioni colpite da sanzione amministrativa, l'elemento soggettivo della colpa è presunto in capo a colui che ha commesso la violazione di precise disposizioni amministrative.

 Spetta, quindi, al contribuente di provare di avere incolpevolmente agito e non all'Ufficio di provarne la colpa.</mot>

 Poiché A non ha prodotto alcuna prova a sostegno del suo meramente asserito incolpevole comportamento, ne consegue l'applicabilità delle sanzioni a suo carico.

 Per quanto riguarda l'appello incidentale dell'Ufficio, con il quale chiede la riforma della sentenza di primo grado nella parte in cui ha annullato l'avviso di accertamento relativamente recupero a tassazione delle spese di pubblicità e propaganda per € 240.000,00, il punto sul quale si controverte si risolve nel se ed in quale misura il costo sostenuto per una determinata scelta aziendale sia opponibile al fisco in termini di deducibilità.

 <mot ID="Mot5" G="2" O="Claim6">Si tratta, quindi, nella fattispecie, di accertare, in concreto, se la spesa per sponsorizzazioni è inerente all'attività d'impresa ed, in tal caso, se ed in quale misura può costituire costo deducibile.

 Quanto all'inerenza, la giurisprudenza di legittimità ha delineato i contenuti che contraddistinguono i contratti di sponsorizzazione e le loro caratteristiche, trattandosi di fattispecie non specificatamente disciplinate dalla legge, ed è giunta alla conclusione che, ai fini fiscali “L'inerenza, dei costi della sponsorizzazione, all'attività d'impresa, qualora lo sponsor sia lo stesso titolare del marchio od il produttore del bene da promuovere, non pare seriamente dubitabile. In siffatta ipotesi è, invero, di chiara evidenza che la pubblicizzazione del marchio o del prodotto si traduce, innegabilmente, in un potenziale vantaggio economico diretto per l'impresa sponsorizzante, potendo derivarne, in conseguenza, un incremento della propria attività commerciale” (CASS. 27.04.2012 n. 6548).

 Quanto alla deducibilità, ovverossia alla relazione che intercorre fra costo sostenuto e ricavi d'impresa, si è affermato che, ai fini tributari, va tenuto conto del fatto che “ La deducibilità di un costo dal reddito d'impresa non postula che esso sia stato, necessariamente, sostenuto per ottenere una ben precisa e determinata componente attivadi quel reddito, essendo sufficiente che essa sia correlata, in senso ampio, all'impresa in quanto tale, ossia che tale costo sia stato sostenuto al fine di svolgere un'attività potenzialmente idonea a produrre utili” ( CASS. 30.07.2007 n.16826; 21.01.2011 n. 1389; 20.12.2012 n.23551).

 L'unica condizione richiesta, quindi, perchè i costi di sponsorizzazione possano considerarsi inerenti all'attività d'impresa, risiede nel fatto che vi sia coincidenza fra lo sponsor ed il titolare del marchio od il produttore del bene da promuovere, a nulla rilevando che, dal costo sostenuto, derivino concreti maggiori ricavi od utili, essendo, il rischio, una componente dell'attività d'impresa.</mot>

 Tutte condizioni che rispecchiano fedelmente la fattispecie in concreto e conducono all'affermazione dell'inerenza e deducibilità dei costi di sponsorizzazione in contestazione.

 La parziale soccombenza di entrambe le parti in causa richiede compensare, fra le stesse, le spese di giudizio.
 

 P.Q.M.

 <dec ID="Dec2" G="2" E="1" O="Req4">accoglie l'appello del contribuente limitatamente al riconoscimento della deducibilità della spesa di € 94.868,22 relativa all'incarico di coordinamento conferito ad B srl</dec>
 <dec ID="Dec3" G="2" E="0" O="Req5"> e respinge l'appello incidentale dell'Ufficio, confermando, sul punto, la sentenza di primo grado.</dec>
 <dec ID="Dec4" G="2" E="0" O="Req4">Conferma l'applicazione delle sanzioni ed interessi limitatamente alla spesa, ritenuta non deducibile, di € 17.700,00 per interessi passivi.</dec>
 Spese compensate.

 Bologna, DD.MM.2015

 Il Presidente
 

</body>