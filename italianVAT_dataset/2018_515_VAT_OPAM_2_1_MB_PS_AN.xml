<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

REG.GENERALE
N° 866/2015

LA COMMISSIONE TRIBUTARIA REGIONALE
DI E ROMAGNA SEZIONE 9

riunita con l'intervento dei Signori:
 giu1 Presidente
 giu2 Relatore
 giu3 Giudice

ha emesso la seguente
SENTENZA

- sull'appello n. 866/2015
depositato il DD/MM/2015

- avverso la pronuncia sentenza n. 253/2014 Sez:2 emessa dalla Commissione
Tributaria Provinciale di RIMINI

<part P="A">contro:
A1 S.A.
XXX</part>

difeso da:
GA
XXX

<part P="B">contro:
FM
XXX</part>

difeso da:
GA
XXX

<part P="C">proposto dall'appellante:
AG. ENTRATE DIREZIONE PROVINCIALE DI RIMINI</part>

Atti impugnati:

AVVISO DI ACCERTAMENTO n° THU 03T101267 IRES-ALTRO 2008
AVVISO DI ACCERTAMENTO n° THU 03T101267 IVA-ALTRO 2008
AVVISO DI ACCERTAMENTO n° THU 03T101267 IRAP 2008
AVVISO DI ACCERTAMENTO n° THU03T101220/2013 IRES-ALTRO 2007
AVVISO DI ACCERTAMENTO n° THU03T101220/2013 IVA-ALTRO 2007
AVVISO DI ACCERTAMENTO n° THU03T101220/2013 IRAP 2007
AVVISO DI ACCERTAMENTO n° THU03T101268 IRES-ALTRO 2009
AVVISO DI ACCERTAMENTO n° THU03T101268 IVA-ALTRO 2009
AVVISO DI ACCERTAMENTO n° THU03T101268 IRAP 2009
AVVISO DI ACCERTAMENTO n° THU03T101273 IRES-ALTRO 2010
AVVISO Di ACCERTAMENTO n° THU03T101273 IVA-ALTRO 2010
AVVISO DI ACCERTAMENTO n° THU03T101273 IRAP 2010
AVVISO DI ACCERTAMENTO n° THU03T101277 IRES-ALTRO 2011
AVVISO DI ACCERTAMENTO n° THU03T101277 IVA-ALTRO 2011
AVVISO DI ACCERTAMENTO n° THU03T101277 IRAP 2011


FATTO E DIRITTO

In data DD/MM/2012 il Nucleo di Polizia Tributaria della GF di Rimini intraprendeva
una verifica fiscale nei confronti della società A2 SPA; in sede di accesso
venivano acquisite varie mails dal computer in uso all'Amministratore dell'A2
sig. FM, tra le quali alcune rivelavano gli stretti contatti intercorrenti fra
l'A2 e la A1 inducendo 1 verificatori ad avviare una specifica attività
di controllo nei confronti della società sammarinese al fine di verificarne la reale
residenza.

La verifica si concludeva con la redazione e consegna, quale amministratore di fatto
della società, al sig. FM in data DD MM 2012 del relativo PVC.

In data DD/MM/2013 venivano notificati, a mezzo raccomandata, presso la sede
sammarinese ed in data DD/MM/2013 a mezzo messo comunale presso la ritenuta sede
dell'amministrazione effettiva dell'attività, nonché sede dell'A2, separati avvisi di
accertamento in materia di IRES, IRAP e IVA per gli ami dal 2007 al 2011.


<dec ID="Dec1" G="1" E="1" O="Req1"><req ID="Req1" G="1" P="A|B">In seguito
all’accertamento gli interessati proponevano ricorso
che la CTP sez.2 con sentenza n°253/2/2014 accoglieva.</req> </dec>





 <req ID="Req2" G="2" P="C">
 Nell’atto di appello</req>
 <claim ID="Claim1" G="2" P="C" PRO="Req2">l’ufficio contesta la decisione fondata essenzialmente sulle
 seguenti proposizioni:</claim>

 <arg ID="Arg1" G="2" P="C" PRO="Claim1">-l'ufficio non ha provato né dedotto la fittizietà della disponibilità di una sede effettiva
 a San Marino:</arg>

 <arg ID="Arg2" G="2" P="C" PRO="Claim1">-le email acquisite ed allegate al verbale della GF sono relative agli anni 2011 e 2012 e
 quelle riferite all'anno 2011 sono comunicazioni atte a provare una collaborazione tra la
 A2 s.p.a. e la A1 s.p.a. nell'evento relativo alla visita del Papa alla diocesi di
 San Marino Montefeltro del DD/MM/2011 e non utili al fine di accertare che la società
 A2 s.p.a. fosse sistematicamente gestita ed amministrata dal sig. FM;</arg>

 <arg ID="Arg3" G="2" P="C" PRO="Claim1">- le restanti e-mail estratte dalla casella di posta elettronica aziendale di FM
 non hanno alcuna rilevanza probatoria
 in quanto pertinenti all'anno 2012, non oggetto
 di accertamento da parte dell'ufficio; quanto all'IVA, non vi è stata e né avrebbe potuto
 esserci alcuna evasione d'imposta, venendo assolti tutti gli adempimenti previsti in capo
 all'operatore estero dall'acquirente italiano, mediante il meccanismo del reverse charge
 previsto dall' art. 17 del Dpr 633/72.</arg>

 <arg ID="Arg4" G="2" P="C" PRO="Claim1">Secondo l'Agenzia la disponibilità o meno di locali idonei all'esercizio di un’attività
 imprenditoriale è del tutto irrilevante, per quanto previsto dall'art. 73 comma 3 del TUIR,
 riguardo all'effettiva esistenza di un'autonoma organizzazione amministrativa ed operativa della
 A2 spa. Considerata la dimensione aziendale della A2 spa che,
 relativamente all'esercizio 2011, aveva realizzato un valore della produzione di €
 1.466.725,00, un simile dato e’ da ritenere del tutto incongruo ed in contrasto rispetto
 all'obiettiva capacità della stessa a gestire e coordinare eventi rilevanti e complessi.

 Si richiamano quindi, anche riguardo al contenuto, le mail acquisite e riprodotte nel PVC
 del DD.MM.2012 attestanti la gestione della società da parte del FM.

 Essendovi stata una gestione effettiva dell’impresa in Italia anche per quanto concerne
 l'IVA, sussiste il fenomeno dell’esterovestizione, per cui deve riconoscersi la
 soggettività passiva dell’A1 con relativo sistema sanzionatorio, attesa la volontà
 elusiva della normativa tributaria.</arg>

 <req ID="Req3" G="2" P="A|B">Si oppongono gli appellati</req> 
 <claim ID="Claim2" G="2" P="A|B" PRO="Req3">ribadendo l’eccezione del difetto di notifica degli avvisi di
 accertamento</claim> 
 <claim ID="Claim3" G="2" P="A|B" PRO="Req3">e deducendo che la documentazione acquisita altro non rappresenta che
 la collaborazione per alcuni eventi tra l’A1 e la A2 spa,fermo restando
 l’effettiva operatività della società sammarinese sul relativo territorio.</claim>


 
Si ritiene in tal senso indicativo che mentre l’indagine in sede amministrativa (verbale
GF Rimini del DD.MM.12 ) non ha configurato alcuna esterovestizione, rilevando la sola
eventuale omissione delle ritenute sulle prestazioni, solo in sede di indagine penale si
e’ ipotizzato detto fenomeno comunque fondato su dati diversamente interpretabili,
con conseguente contraddittorietà dell’atto di accertamento.
Difetta inoltre la prova delle condizioni normative previste per l’applicabilità della
disciplina in materia di IVA in caso di esterovestizione (stabile organizzazione sul
territorio del paese estero), fermo restando l’assenza nel caso di specie di un danno
erariale per il meccanismo del reverse charge. Infine le sanzioni applicate nella misura
massima risultano prive di giustificazione in considerazione della complessità della
materia che esclude la legittimità delle stesse e comunque ne giustifica una riduzione
almeno del 50%.

Va preliminarmente rigettata l’eccezione in ordine al difetto di notifica dell'avviso di
accertamento che gli appellati ripropongono nelle controdeduzioni. 
<mot ID="Mot1" G="2" O="Claim2">L’atto è stato
notificato alla A1 sia presso la sua formale sede legale in San Marino, con
restituzione del plico per irreperibilità del destinatario, sia presso la sede dell' A2 in
Rimini, al ritenuto amministratore di fatto della società ricorrente FM che
ha poi ricevuto notificazione personale nel suo domicilio.
La notificazione ha raggiunto il suo scopo dal momento che sia la società A1,
tramite il legale rappresentante pro tempore, sia FM hanno impugnato
l'avviso di accertamento per cui quand'anche la notificazione fosse viziata da nullità
questa sarebbe irrilevante in ragione della costituzione in giudizio dei contribuenti
destinatari dell'atto.
In merito le sezioni unite della Corte di legittimità (Cass., sez.un., 5 ottobre 2004, n.
19854) hanno precisato che se il contribuente mostra di aver avuto piena conoscenza
del contenuto dell'atto e ha potuto adeguatamente esercitare il proprio diritto di difesa,
lo stesso contribuente non potrà, in via di principio, dedurre i vizi relativi alla
notificazione a sostegno di una domanda di annullamento: ne segue l'applicazione della
sanatoria del raggiungimento dello scopo. E la regola vale anche se l'atto difensivo che
integra la sanatoria abbia avuto il solo scopo di eccepire il vizio di nullità ( Cassazione
civile sez. trib. 13/11/2013 n. 25501 e in materia tributaria Cass. 4 aprile 2008, n.
8777 nonchè, conformi, Cass. 22 aprile 2010, n. 9543; Cass. 7 gennaio 2010, n. 58;
Cass. 12 maggio 2011, n. 10457).Si tratta di principi successivamente confermati in
quanto la tempestiva proposizione del ricorso del contribuente avverso la cartella di
pagamento produce l'effetto di sanare "ex tunc" la nullità della relativa notificazione,
per raggiungimento dello scopo dell'atto, ex art. 156 cod. proc. civ., pur non
determinando il venire meno della decadenza, eventualmente verificatasi "medio
mpore", del potere sostanziale di accertamento dell'Amministrazione finanziaria (
7 Cass.Sez.. 5,, n. 17251 del 12/07/2013 Rv. 627334). Nel caso di specie, avendo i
Nricorrenti impugnato gli atti in esame e non avendo provato di avere subito un
effettivo e concreto vulnus del diritto di difesa o comunque la decadenza del potere di
accertamento da parte dell’amministrazione finanziaria, le eccezioni proposte devono
ritenersi totalmente irrilevanti in relazione alla validità dell'atto stesso
(v.Cass.sez.trib.13.11.2013 n.25501 citata).</mot>
<mot ID="Mot2" G="2" O="Claim1">
Cio’ premesso occorre valutare se si sia in presenza di un fenomeno di
esterovestizione che gli appellati negano, sostenendo comunque la non applicabilità
della relativa normativa in materia di IVA, in particolare quando per il meccanismo del
reverse charge non si può configurare un danno erariale.

In sintesi per esterovestizione si intende la fittizia localizzazione della residenza fiscale
di un soggetto all'estero, in particolare in un Paese con un trattamento fiscale più
vantaggioso di quello nazionale,che la giurisprudenza configura in termini di abuso del
diritto riconosciuto, in via tendenziale, come principio generale anche nel diritto dei
singoli Stati membri (v.Cass., Sez. Un., n. 30055 del 2008, secondo la quale il divieto
di abuso del diritto si traduce in un principio generale antielusivo che trova
fondamento, in tema di tributi non armonizzati, nei principi costituzionali di capacità
contributiva e di progressività dell'imposizione). Appare opportuno, per l’ampiezza
della motivazione ed i principi affermati, riprodurre parzialmente il contenuto della
sentenza della Corte di legittimità secondo cui ai fini della configurazione di un abuso
del diritto di stabilimento, nell'ipotesi di esterovestizione, ossia di fittizia
localizzazione della residenza fiscale di una società all'estero, non è necessario
accertare la sussistenza di ragioni economiche diverse da quelle relative alla
convenienza fiscale, ma, invece, occorre verificare se il trasferimento in realtà vi è
stato, o no, cioè se l'operazione sia meramente artificiosa, consistendo nella creazione
di una forma giuridica che non riproduce una corrispondente e genuina realtà
economica ( Cass.Sez. 5, n. 2869 del 07/02/2013 Rv. 625687 - 01).

Nella motivazione la Corte, con riferimento al fenomeno della localizzazione all'estero
della residenza fiscale di una società, richiama la sentenza della Corte di giustizia del
12 settembre 2006, C-196/04, Cadbury Schweppes e Cadbury Schweppes Overseas,
che ha affermato, in tema di libertà di stabilimento, che la circostanza che una società
sia stata creata in uno Stato membro per fruire di una legislazione più vantaggiosa non
costituisce per sé stessa un abuso di tale libertà; tuttavia, una misura nazionale che
restringa la libertà di stabilimento è ammessa se concerne specificamente le costruzioni
di puro artificio finalizzate ad eludere la normativa dello Stato membro interessato
creando situazioni artificiose. Precisa la Corte di Cassazione che......Jn definitiva, deve
ritenersi che quel che rileva, ai fini della configurazione di un abuso del diritto di
stabilimento, non è accertare la sussistenza o meno di ragioni economiche diverse da
quelle relative alla convenienza fiscale, ma accertare se il trasferimento in realtà vi è
stato o meno, se, cioè, l'operazione sia meramente artificiosa (wholly artificial
arrangement), consistendo nella creazione di una forma giuridica che non riproduce
una corrispondente e genuina realtà economica. Sempre in motivazione la Corte rileva
che... La nozione di "sede dell'amministrazione", infatti, in quanto contrapposta alla
"sede legale", deve ritenersi coincidente con quella di "sede effettiva" (di matrice
civilistica), intesa come il luogo ove hanno concreto svolgimento le attività
amministrative e di direzione dell'ente e si convocano le assemblee, e cioè il luogo
deputato, o stabilmente utilizzato, per l'accentramento - nei rapporti interni e con i
terzi - degli organi e degli uffici societari in vista del compimento degli affari e
dell'impulso dell'attività dell'ente (ex aliis, Cass. nn. 3604 del 1984, 5359 del 1988,
497 del 1997, 7037 del 2004, 6021 del 2009).....

....Infine, la sopra citata sentenza della Corte di giustizia del 28 giugno 2007, Planzer
Luxembourg Sarl, ha affermato che la nozione di sede dell'attività economica, ai sensi
dell'art. 1, punto 1, della tredicesima direttiva del Consiglio 17 novembre 1986,
86/560/CEE (in materia di rimborsi IVA a soggetti passivi non residenti nel territorio
della Comunità), indica il luogo in cui vengono adottate le decisioni essenziali
concernenti la direzione generale della società e in cui sono svolte le funzioni di
amministrazione centrale di quest'ultima (punto 60).

Alla luce dei suddetti principi vanno valutati gli elementi forniti dalle parti.

Nell’atto di appello l’ufficio richiama il contenuto di 28 mail rinvenute nella verifica
compiuta in sede penale di cui al PVC della GF di Rimini del DD.MM.12 (pg.10 e seg.)
presenti nel computer in uso al sig.FM. Al fine di rendere di immediata percezione
la valenza del dato acquisito si riproduce in parte lo stesso, non oggetto di
contestazione ad opera degli appellati:

-( sub. 3) e-mail inviata dall'indirizzo di posta elettronica aziendale A2 in data
DD.MM.2011 riportante quale oggetto "scansione fax". In allegato alla citata e-mail vi è
la copia di un fax costituito da tre fogli, inviato dal Dipartimento Istruzione e Cultura
ufficio attività sociali e culturale della Rep.di San Marino, avente data DD.MM.2011 e
indirizzato alla "A1", il cui oggetto è "Richiesta preventivo di spesa" per la
celebrazione della Festa del Santo Fondatore della Repubblica di San Marino in
programma per la serata del DD.MM.2011 (All. n. 3 PVC);

-(sub. 4) e-mail girata al dott. FM (All. n. 4), con copia di una scrittura
privata stipulata in data DD.MM.2011 tra la A1 s.p.a. ed altre società:

-(sub.5) e-mail inviata dall'indirizzo XXX in data DD.MM.2011,
riportante quale oggetto "ec". In allegato alla citata mail vi è la copia dell'estratto
conto provvisorio del C/C n. 612885 acceso presso la sede della Banca Agricola
Commerciale della Repubblica di San Marino, intestato alla società A1
S.p.a." (All. n. 5);

-(sub. 6) e- mail del DD.MM.2011 con allegati due prospetti riportanti dei pagamenti da
effettuare da parte della società A1 nei confronti di vari fornitori; analogo
prospetto e’ allegato alle mail del DD.MM.11 , DD.MM.11, DD.MM.2011 ( sub.7,8,9);

- (sub. 10) e-mail inviata in data DD.MM.2011 alla sig.ra LD, impiegata
amministrativa della società A2 spa, avente ad oggetto "fattura 75 e 76/11"
emesse nei confronti dell’ A1; analogo oggetto con fatture intestate alla stessa
società si rinviene nella mail citata sub. 11 e relativa alle fatture 61,75,76,81 (pg.14
PVC).

Significativa e’ la mail sub. 13 avente ad oggetto insoluti dell’ A1 comunicati al
FM, cui seguono altre mail di analogo tenore, oltre che riguardo ad una contestata
cessione del credito ad opera della stessa società da parte di ente sammarinese (pg.15).
Nella mail del DD:MM.11 (sub. 20) FM comunica a un dipendente della BAC di
San Marino di avere autorizzato GR, formale amministratore della
A1 , a ritirare presso detto istituto degli assegni circolari (pg.16). stesso
dipendente viene informato nell’MM del 2012 riguardo ad un credito vantato dalla
società verso un ente di San Marino (n.23). Si tratta del credito (sub. 18) richiamato
nella mail inviata da FM, tramite l'indirizzo di posta elettronica a tale
FM2 in data DD MM 2011, avente ad oggetto "saldo fattura". Tramite
la mail (All.n. 18). FM comunica al FM2 di aver dato mandato a "R" (
individuato in GR, formale amministratore della A1 s.p.a.")
di recarsi presso la società AA.S.P. di San Marino e di occuparsi del pagamento della
fattura n.16/11 del DD/MM/2011, oggetto di una cessione di un credito vantato dalla
A1.

Nella mail sub. 22 del DD.MM.2012 FM riceve il bilancio e lo stato patrimoniale,
oltre ad altra documentazione contabile della A1 relativi all’anno 2011.

Presso la sede dell’A2 e’ stato reperito un contenitore con documentazione
pertinente all’ A1, tra cui preventivi di spesa di altre ditte alla stessa società. A ciò
si aggiunge quanto affermato ( e non contestato) nell’atto di appello ove si evidenzia
che nel 2011 l’A1 era priva di dipendenti e l’amministratore formale aveva
ricevuto un compenso complessivo di euro 2.000,00 a fronte di ricavi per circa euro
1,5 milioni.

L'analisi del materiale raccolto evidenzia la direzione e gestione della società
sammarinese A1 spa dagli uffici dell’A2 spa ad opera del FM. La
gestione del conto bancario presso la Banca Agricola Commerciale di San Marino,
anche se per il tramite dell'amministratore formalmente incaricato e la natura riservata
della copiosa documentazione riconducibile alla A1 (bilanci societari,
documentazione bancaria, contratti in essere, fatture, corrispondenza) estratta dal p.c. e
dalla casella di posta elettronica aziendale in uso al FM, confermano la gestione
della società da parte dello stesso dagli uffici dell’ A2; detti documenti evidenziano
un controllo pregnante e non plausibile su una società esterna ed autonoma, essendo
relativo alla conoscenza dei rapporti e della situazione patrimoniale dell’impresa, con
relativo potere decisorio e sovraordinazione sull’amministratore formale, circostanze
che escludono una mera attività di collaborazione tra imprese, come sostenuto dagli
appellati ed accolto dalla CTP.
Le esposte considerazioni rendono applicabile anche la disciplina relativa all’IVA,
indipendentemente dalla valutazione dell’esistenza di un danno per lo Stato sotto il
profilo tributario. In sintesi la tesi degli appellati afferma che non essendovi stato alcun
danno erariale in seguito all’applicazione della disciplina del reverse charge, va esclusa
l’applicabilità dell’imposta nei confronti della società A1. Al riguardo,
indipendentemente dalla necessità della prova dell’avvenuta inversione sul piano del
pagamento dell’Iva, si condivide quanto sostenuto dall’ufficio circa il riferimento
all’operatività ai fini IVA del criterio territoriale e cioè in relazione al fatto che il
getto interessato sia o meno configurabile come soggetto passivo dell’imposta alla
el criterio della territorialità. Sul punto si richiama la direttiva CE numero 112/
2006 rilevandosi che nel caso di esterovestizione le prestazioni eseguite dalle società
formalmente estere, ma riqualificate come residenti in Italia, sono imponibili sul
territorio dello Stato in quanto la societa ha lo status di soggetto passivo stabilito in
Italia.

Detta situazione si ricava attraverso l’applicazione del regolamento di esecuzione
numero 282 del 2011 che per gli stessi appellati assume una funzione interpretativa
relativamente alle modalità di determinazione del luogo ove si verificano le operazioni
imponibili.

Nell’articolo 10 vengono indicate più condizioni che operano alternativamente per le
quali, in mancanza di un criterio certo per stabilire la sede dell’attività economica di un
soggetto, prevale il criterio del luogo in cui vengono prese le decisioni essenziali
concernenti la gestione generale dell’impresa. Le osservazioni sopra esposte ed, in
particolare, la documentazione acquisita, confermano che le decisioni attinenti
all’attività di impresa della società formalmente operante all’estero (A1),
venivano adottate dal FM presso la sede legale ed amministrativa della società
A2 spa.

Si tratta di principi che hanno avuto applicazione anche in sede penale avendo la Corte
di legittimità affermato che :

L'obbligo di-presentazione della dichiarazione annuale dei redditi da parte di società
avente residenza fiscale all'estero, la cui omissione integra il reato previsto dall'art. 5
d.lg. 10 marzo 2000 n. 74, sussiste se l'impresa abbia stabile organizzazione in Italia,
il che si verifica quando si svolgano nel territorio nazionale la gestione
amiministrativa, le decisioni strategiche, industriali e finanziarie, nonché la
programmazione di tutti gli atti necessari affinché sia raggiunto il fine sociale, non
rilevando il luogo di adempimento degli obblighi contrattuali e dell'espletamento dei
servizi Cassazione penale sez: HI 21 febbraio 2013 n. 32091 ); l'obbligo di
presentazione della dichiarazione annualé i.v.a. da parte di società avente residenza
fiscale all'estero sussiste se questa ha stabile organizzazione in Italia, che ricorre
anche quando la ‘società straniera abbia affidato, anche di fatto, la cura dei propri
affari in territorio italiano ad altra struttura munita o meno di personalità giuridica,
prescindendosi dalla fittizietà o meno dell'attività svolta all'estero dalla società
medesima (Cassazione penale sez. II 26 maggio 2010 n. 29724. Fattispecie in tema
di sequestro preventivo, finalizzato alla confisca per equivalente di beni facenti capo a
società avente residenza fiscale localizzata in territorio diverso dall'Italia, cosiddetta
esterovestizione della residenza fiscale).

Si può pertanto rilevare sia dalle mails-sia dai contenuti essenziali dei documenti
allegati riportati nel PVC citato, che i rapporti con le banche, la regolazione e
pianificazione déi ‘pagamenti con i fornitori ‘e le pratiche contrattuali concernenti
appalti o l’assegnazione di lavori, cioè le decisioni concernenti le scelte strategiche
gestionali, sono state adottate direttamente da FM tramite il recapito
epistolare presso V, con ciò determinando il radicamento della società
stessa nei locali di quest' ‘ultima.

Ed in tal senso depone, per l’anno 2011, anche la mancanza di un'autonoma
anizzazione amministrativa ed operativa in capo a detta societa, non registrandosi
alcun costo, inerente al personale (Vv. bilancio), dato in contrasto con l'entità (circa 1,5
milioni di euro) e la natura dei ricavi derivanti dall'erogazione di una serie di servizi
connessi alla realizzazione di eventi di particolare rilievo, riconoscendosi
all’amministratore formale un esiguo compenso annuale di euro 2.000.00 lordi.
Amministratore che, come sopra evidenziato, deve ricorrere all’autorizzazione del
FM anche per potere ritirare degli assegni circolari relativi alla società
sammarinese da lui apparentemente amministrata.
Da ultimo il fatto che l’atto impositivo abbia operato una valutazione dell’attività di
indagine che in un primo momento (PVC del DD.MM.2012) non aveva ipotizzato il
fenomeno dell’esterovestizione, riconoscendo detta situazione in base al successivo
PVC del DD.MM.2012, costituisce un evento che rientra nei poteri di valutazione del
materiale di indagine propri dell’organo cui e’ demandato il potere di emettere l’atto di
accertamento.
Il relativo contenuto evidenzia i motivi per i quali si e’ ravvisata la presenza di fattori
propri dell’esterovestizione, prendendosi atto del successivo sviluppo investigativo con
espresso richiamo e riproduzione di quanto accertato in sede di indagine penale; il che
esclude la censurabilità di detta condotta non contraddittoria, ma coerente con le
successive acquisizioni investigative fondate sui documenti acquisiti, dovendosi
aggiungere che nello stesso PVC del DD.MM.2012 si opera il richiamo al PVC del
DD.MM.2012,rappresentando lo sviluppo investigativo di quest’ultimo.</mot>

Ne consegue l’accoglimento dell’appello che tuttavia va limitato all’anno 2011
<mot ID="Mot3" G="2" O="Claim1">in quanto solo per detto periodo di imposta sussiste il compendio indiziario sopra
evidenziato, mentre nessun atto o documento consente di attribuire per gli anni
precedenti (2007-2010) un potere di gestione diretta dal territorio italiano della società
A1 tramite la società A2, per cui la relativa affermazione costituisce una
mera deduzione priva di riscontro probatorio; dovendosi rilevare che per tali anni il
sig.FM (parzialente per il 2010) e’ stato l’amministratore formale dell’ A1
che in tali anni risulta avere effettivamente operato con una propria struttura anche
sotto il profilo personale (dipendenti).</mot>

Quanto all’aspetto sanzionatorio non può accogliersi la richiesta degli appellati
dell’esclusione o della riduzione delle sanzioni, 
<mot ID="Mot4" G="2" O="Claim3">in quanto il fenomeno
dell’esterovestizione esclude la buona fede del soggetto passivo della pretesa tributaria,
trattandosi di una condotta caratterizzata non da una difficoltà interpretativa, ma dalla
volontà di realizzare una fittizia localizzazione della società all’estero. Tuttavia la
relativa entità dovrà tenere conto di quanto previsto dal d.lvo n. 158 del 2015 in
termini di riduzione dell’importo in base alle diverse violazioni contestate, che per le
considerazioni esposte non potrà eccedere il minimo previsto;</mot>
la reciproca soccombenza comporta la compensazione delle spese.


PQM
<dec ID="Dec2" G="2" E="1" O="Req2">in riforma della sentenza impugnata accoglie l’appello proposto limitatamente al
periodo di imposta 2011,</dec> 
<dec ID="Dec3" G="2" E="1" O="Req3">con riduzione delle sanzioni nel minimo previsto ex d.lvo
158/2015.</dec> 
Spese compensate.

Il Presidente
l’estensore


</body>