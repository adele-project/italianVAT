<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

 REG.GENERALE N° 1081/2016

 LA COMMISSIONE TRIBUTARIA REGIONALE DI VENEZIA SEZIONE 2

 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice 
 
 ha emesso la seguente
 SENTENZA

 - sull'appello n. 1081/2016
 spedito il DD/MM/2016

 - avverso la sentenza n. 135/2016 S622 emessa dalla Commissione Tributaria Provinciale di TREVISO

 <part P="A">contro:
 AG. ENTRATE DIREZIONE PROVINCIALE TREVISO</part>

 <part P="B">proposto dagli apppellanti:
 ZG G S.R.L.
 XXX</part>

 difeso da:
 BC —
 C/O STUDIO P G Q
 XXX

 difeso da:
 CF
 C/O STUDIO P G Q
 XXX

 difeso da:
 NAM
 C/O STUDIO P G Q
 XXX

 difeso da
 PGQ
 XXX

 Atti impugnati:
 AVVISO DI ACCERTAMENTO n° T6X03LR02315/2014 IVA-OP.NON IMP. 2009
 AVVISO DI ACCERTAMENTO n° T6X03LR02315/2014 IVA-SCAMBI COM. 2009
 DI ACCERTAMENTO n° T6X03LR02315/2014 IVA-ALTRO 2009
 AVVISO DI ACCERTAMENTO n° T6X03LR02319/2014 IVA-OP.NON IMP. 2010
 AVVISO DI ACCERTAMENTO n° T6X03LR02319/2014 IVA-SCAMBI COM. 2010
 AVVISO DI ACCERTAMENTO n° T6X03LR02319/2014 IVA-ALTRO 2010



 FATTO ATTO IMPUGNATO: avvisi di accertamento n.T6XC03LR02319-2014 e
 n.T6XC03LR02315-2014, relativi ai periodi d'imposta 2009 e 2010, emessi nei confronti della ZG
 G srl in materia di IVA e sanzioni, con i quali è stata esclusa l’applicazione del regime di non
 imponibilità Iva previsto per le cessioni a clienti di altri stati membri UE, nonché affermata
 l’illegittima detrazione dell’Iva relativa agli acquisti effettuati nei confronti di fornitori UE, per i
 quali la società accertata aveva indicato nei modelli INTRA 1 (cessioni) e INTRA 2 (acquisti) un
 codice identificativo IVA inesistente o cessato, in relazione ad operazioni commerciali asseritamente
 concluse con soggetti aventi sede in altri Paesi U.E.. In particolare, le cessioni di beni erano le
 seguenti: nei confronti del cliente belga M DRJP il cui cod. iva BE539505684
 risulta cessato in data 01/01/2009, antecedentemente rispetto alle cessioni effettuate; nei confronti del
 cliente francese M BA il cui cod. iva FR12307090845 risulta cessato in
 data 31/03/2009, antecedentemente rispetto alle cessioni effettuate; nei confronti del cliente francese
 JMC C il cui cod. iva FR294446693337 risulta cessato in data 30/04/2009, antecedentemente
 rispetto alle cessioni effettuate.


FATTO SENTENZA DI PRIMO GRADO: 
 
 <dec ID="Dec1" G="1" E="0" O="Req1"><req ID="Req1" G="1" P="B">la Commissione Tributaria Provinciale di Treviso con
 l’impugnata sentenza ha, previa riunione dei ricorsi avverso i distinti avvisi di accertamento,
 respinto gli stessi</req></dec>
 e condannato la ricorrente al pagamento delle spese di lite,
 
 
 <mot ID="Mot1" G="1" O="Req1">sulla base dei seguenti rilievi: 
 “La soggettività passiva ai fini IVA dei soggetti appartenenti ad altri paesi della Comunità Europea, oltre alla effettiva cessione dei beni, è elemento essenziale per l'applicazione del regime di non imponibilita
 IVA previsto dalle norme statali e comunitarie. Tale elemento quindi, avente qualifica sostanziale, è il
 presupposto essenziale per l'applicazione del beneficio per cui la carenza di esso non può considerarsi
 violazione formale. La norma è posta a tutela dei rapporti fiscali evitando quindi operazioni comunitarie
 con soggetti sconosciuti all’Erario. A tal proposito: prevista la facoltà ex art. SU e. 2 D.L. 331/93 di
 richiedere al competente Ufficio dell’Amministrazione Finanziaria la conferma del numero
 identificativo dei contraenti. Nel caso quindi risultando pacifico che il soggetto contraente era privo
 della soggettività ai fini IVA, al momento dell'operazione comunitaria, ne consegue la violazione del
 requisito oggettivo per l‘applicazione del beneficio con conseguente responsabilità del contribuente.
 L'assenza del presupposto di legge è pacifica e pure pacifica è l'inerzia della ricorrente che
 colpevolmente ha operato senza accertare la regolare esistenza fiscale del proprio contraente.</mot>
 I ricorsi vanno quindi rigettati. 
 Le spese di causa sono poste, come per legge, a carico della soccombente
 vengono liquidate in dispositivo”.
 



 MOTIVI
 
 <req ID="Req2" G="2" P="B"> Propone appello la società ZG G srl </req>
 <arg ID="Arg1" G="2" P="B" PRO="Claim1">deducendo che “la cessazione della partita IVA dei n. 7 9, clienti comunitari antecedente alle vendite loro effettuate dalla “ZG G s.r.L” sia elemento essenziale per l’applicazione del regime di non imponibilita dell’IVA.” e che “....trattasi di interpretazione non condivisibile e che non tiene in alcuna considerazione le argomentazioni illustrate al n. 4 del presente appello.
 Argomentazioni che, asseritamente trovano conferma nella giurisprudenza sul punto sia della Corte di Cassazione che della Corte di Giustizia Europea”.</arg>
 <claim ID="Claim1" G="2" P="B" PRO="Req2">L’assunto della parte appellante si fonda in sostanza sul rilievo che l’inesistenza della posizione soggettiva IVA del cliente comunitario non pregiudica la non imponibilità IVA.</claim>
 

 
 Il Collegio ritiene l’appello infondato e quindi meritevole di rigetto.
 
 La circostanza che la merce sia stata consegnata e pagata non ha rilievo dirimente sulla fondatezza della contestazione del compimento di operazioni commerciali intracomunitaria in violazione dei principi in materia di IVA, ove sia acclarata la mancanza della soggettività passiva a fini IVA del soggetto contraente di altro Stato comunitario.
 <mot ID="Mot2" G="2" O="Claim1"> Ed invero, la fattispecie contestata involge esclusivamente la circostanza che la ZG G ha posto
 in essere transazioni commerciali con soggetti aventi sedi in altri Stati dell’Unione Europea i quali
 non risultavano, al momento del compimento delle singole operazioni, rivestire la qualità di soggetti
 passivi Iva, come comprovato dalla circostanza che i relativi numeri identificativi IVA fossero cessati oppure attivati successivamente al compimento di ciascuna negoziazione.
 A fronte di tale evenienza, la societa contribuente avrebbe dovuto provare che le sue controparti
 rivestivano la qualita di soggetti passivi a fini IVA, onere che non ha in alcun modo assolto,
 continuando anche con l’atto di appello ad affermare la sufficienza ai fini che ne occupa
 dell’effettività delle transazioni, perché la merce era stata consegnata e il relativo prezzo pagato.
 In presenza di cessioni di beni, infatti, l’art. 41 del D.L. n. 331/1993 prevede che dette operazioni
 divengono non imponibili, per il cedente, nel paese di origine, ed imponibili in capo al cessionario
 (soggetto passivo) nel paese di destinazione se soddisfano determinati requisiti oggettivi e soggettivi.</mot>
 
 <mot ID="Mot3" G="2" O="Claim1"> Sotto il profilo del presupposto soggettivo della deroga al regime generale d’imposizione viene in
 rilievo la soggettività passiva IVA dell’acquirente dell’altro stato UE.
 Tale requisito concorre ad
 integrare la fattispecie derogatoria, unitamente al requisito oggettivo dell’effettività della transazione,
 con la conseguenza che entrambi devono essere presenti nella fattispecie concreta per poter essere
 integrato il particolare regime impositivo suindicato.
 Trattandosi di regime di non imponibilità, o regime di tassazione “a destinazione”, di carattere
 eccezionale rispetto alla regola generale, grava sul cedente l’onere di provare la sussistenza dei
 presupposti per la sua applicazione.
 Con la conseguenza che l'onere probatorio è così ripartito: |’ Amministrazione finanziaria deve fornire gli elementi in base ai quali è legittimo ritenere l’operazione imponibile e, quindi, recuperare l’Iva
 non applicata; 
 il contribuente deve dimostrare l’esistenza dei presupposti per beneficiare di tale agevolazione.
 La conseguenza della mancata dimostrazione, come nel caso della ZG G srl, determina la
 legittima riqualificazione della cessione come operazione imponibile nello stato di origine dei beni.
 Tali principi sono stati affermati anche di recente dalla Corte di Cassazione nell’arresto n. 15871 del 2016, secondo il quale “In tema d'IVA, le cessioni intracomunitarie, a norma dell'art. 50, commi 1 e 2 del d.l. n. 331 del 1993, conv. in l. n. 427 del 1993, sono effettuate senza applicazione d'imposta nei confronti dei cessionari e dei committenti che abbiano comunicato il numero d'identificazione
 attribuito dallo Stato di appartenenza a condizione che il soggetto attivo dello scambio dia impulso ad una apposita procedura di verifica, richiedendo al Ministero la conferma della validità attuale
 del numero d'identificazione attribuito al cessionario;
 in assenza di tali adempimenti, legittimamente
 l'Ufficio finanziario può ritenere che lo scambio abbia carattere nazionale e procedere al recupero
 dell'IVA, restando onere del contribuente provare la sussistenza dei presupposti di fatto che
 giustificano la deroga al normale regime impositivo” (conf. a Cass. 3603 del 2009).
 I presupposti di fatto indicati dalla sentenza di legittimità sopra evidenziata, non attengono, come pretende la società contribuente, al riscontro dell’effettività della transazione, quanto piuttosto alla verifica, non solo della realizzazione della vendita, ma anche della sussistenza della soggettività passiva ai fini IVA dei soggetti appartenenti ad altri Stati U.E. con cui, di volta in volta, si conclude una vendita, costituendo questo uno dei due presupposti indefettibili e concorrenti per poter applicare il regime Iva intracomunitario.</mot>

 <mot ID="Mot4" G="2" O="Claim1"> La normativa nazionale, in conformità con i principi comunitari (cfr. CGEU 27.9,2007, causa n.
 146/2005), ha stabilito quali sono i mezzi di prova idonei a fornire la prova dell’effettività delle
 cessioni intracomunitarie e, in particolare, l’invio dei beni ad un soggetto identificato ai fini IVA in
 altro Stato membro.
 L’art. 50, commi 1 e 2, del D.L. n. 331/1993, stabilisce che “1. Le cessioni intracomunitarie di cui all 'articolo 41, commi 1, lettera a), e 2, lettera c), sono effettuate senza applicazione dell'imposta
 nei confronti dei cessionari che abbiano comunicato il numero di identificazione agli stessi attribuito
 dallo Stato membro di appartenenza.
 2. Agli effetti della disposizione del comma 1, l’ufficio, su
 richiesta degli esercenti imprese, arti e professioni, e secondo modalità stabilite con decreto del
 Ministro delle finanze, conferma la validità del numero di identificazione attribuito al cessionario o
 committente da altro Stato membro della Comunità economica europea, nonché i dati relativi alla
 ditta, denominazione o ragione sociale, e in mancanza, al nome e al cognome”.
 Mentre, l’art. 1 del D.M. 28/01/1993 integra tale disposizione, prevedendo che “Gli esercenti impresa
 o arti e professioni, che effettuano cessioni intracomunitarie senza l'applicazione dell’imposta,
 possono ottenere conferma della validità del numero di identificazione del cessionario o
 committente residente in un altro Stato membro della Comunità economica europea, nonché i dati
 relativi alla ditta, denominazione o ragione sociale e, in mancanza, al nome e cognome, presso
 l'ufficio IVA di competenza, che, su richiesta dei soggetti interessati, rilascia un'attestazione su cui
 devono essere apposti il timbro dell'ufficio e la firma del funzionario responsabile”.

 Nel caso di specie, la società contribuente non ha fornito dimostrazione alcuna dell’effettuazione dei controlli prescritti dalle norme suindicate al momento dell’effettuazione delle singole operazione,
 limitandosi ad affermare di aver dimostrato tale elemento sostanzialmente sulla base dell’intervenuto pagamento e sulla consegna della merce ai propri contraenti.</mot>

 <mot ID="Mot5" G="2" O="Claim1"> Ma purtroppo per essa il presupposto soggettivo della soggettività a fini Iva del soggetto contraente
 è requisito indispensabile e costitutivo, ai sensi dell’art. 41 del D.L. n. 331/1993, affinchè operi il
 particolare e speciale regime impositivo, e non può dirsi integrato dal rilievo dell’effettività della
 prestazione che costituisce l’altro requisito (oggettivo) previsto dalla norma.
 Di talché, la prova della effettivita delle operazioni con copia delle fatture emesse, di documenti di
 trasporto, ecc. non fornisce alcuna dimostrazione della soggettività passiva a fini IVA dei contraenti
 comunitari e dell’esistenza di una qualsivoglia struttura imprenditoriale degli stessi.
 Tale impianto normativo è coerente con la necessità, di garantire l'assolvimento dell'onere del versamento dell'IVA, poiché, in caso contrario, ritenendo sufficiente la semplice effettuazione della transazione, senza la concorrente necessità della presenza indefettibile di un soggetto passivo IVA dello stato comunitario gravato dell'onere contributivo, sarebbe integrato un meccanismo evasivo,
 con la conseguenza che nessuno mai verserebbe l'IVA dovuta.
 Nel caso di specie, come ammesso dalla stessa società contribuente, a fronte di compravendite negli
 anni oggetto di recupero, risulta incontrovertibilmente dimostrata l’effettuazione di cessioni nei
 confronti di clienti che risultano cessati o privi di identità ai fini IVA</mot>.
 
 <claim ID="Claim2" G="2" P="B" PRO="Req2"> La parte appellante deduce, altresì, anche in questo grado, la violazione dell’art. 10 dello Statuto del Contribuente,</claim> 
 <arg ID="Arg10" G="2" P="B" PRO="Claim2">ritenendo di versare in uno stato di buona fede ai fini della non irrogazione delle sanzioni e della non debenza degli interessi.</arg>
 
 Tale assunto non merita una valutazione di fondatezza.
 <mot ID="Mot6" G="2" O="Claim2"> Ed invero, la società contribuente, pur potendolo fare, come prescritto dalle disposizioni di legge
 suindicate, non ha verificato la validità del codice identificativo Iva dei propri contraenti;
 non si è in
 alcun modo attivata per effettuare il controllo formale, così venendo meno ad elementari doveri che
 la diligenza impone all’imprenditore. 
 In definitiva, la sua condotta è stata caratterizzata, perlomeno,
 da colpa grave, alla quale è conseguita l’inosservanza delle disposizioni di legge in materia che
 prescrivono, al fine di prevenire frodi commerciali, l'espletamento di alcune semplici verifiche.</mot>

 Le spese possono essere compensate, 
 sussistendo la complessità della fattispecie e la difficoltà nella ricostruzione interpretativa.
 

 P.Q.M.
 <dec ID="Dec2" G="2" E="0" O="Req2"> definitivamente pronunciando, respinge l’appello e conferma l’impugnata sentenza.</dec>
 Compensa le spese.
 
 Venezia, così deciso nella camera di consiglio DD.MM.2017
 
 
 Il Presidente est.
 giu1
 
 
</body>