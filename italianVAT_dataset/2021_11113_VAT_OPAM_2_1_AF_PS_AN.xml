<?xml version='1.0' encoding='utf8'?>
<body>



Documento firmato digitalmente Sentenza n. 11113/2021
Il Presidente e Relatore Depositata il DD/MM/2021
giu1
Il Segretario
giu4

REPUBBLICA ITALIANA
IN NOME DEL POPOLO ITALIANO

 La Commissione Tributaria Regionale per la SICILIA Sezione 03, 
 riunita in udienza il DD/MM/2021 alle ore 09:00 con la seguente composizione collegiale:
 giu1, Presidente e Relatore
 giu2, Giudice
 giu3, Giudice
 

 in data DD/MM/2021 ha pronunciato la seguente
 SENTENZA

 - sull’appello n. 8192/2018 depositato il DD/MM/2018

 <part P="A">proposto da
 CS</part>

 Difeso da
 GC

 ed elettivamente domiciliato presso XXX

 <part P="B">contro
 Ag. Entrate Direzione Provinciale Palermo - XXX</part>

 elettivamente domiciliato presso XXX

 Avente ad oggetto l’impugnazione di:
 - pronuncia sentenza n. 1804/2018 emessa dalla Commissione Tributaria Provinciale PALERMO sez.
 7 e pubblicata il DD/MM/2018

 Atti impositivi:
 - AVVISO DI ACCERTAMENTO n. TY301B604365/2012 IRPEF-REDDITI LAVORO AUTONOMO 2007
 - AVVISO DI ACCERTAMENTO n. TY301B604365/2012 IVA-OPERAZIONI IMPONIBILI 2007


Svolgimento del processo
 

 
 <req ID="Req20" G="2" P="A">CS ha proposto appello contro l'Agenzia delle Entrate, Direzione Provinciale di Palermo, per la riforma della 
 sentenza della Commissione Tributaria Provinciale di Palermo n.1804/07/2018,</req>
 
 

 
 <dec ID="Dec1" G="1" E="0" O="Req1">di rigetto del ricorso avverso l’avviso di accertamento n.TY301B604365/2012, notificato il DD/MM/2012,</dec>
 


con il quale l'Ufficio, in relazione all'anno d'imposta 2007, ha:

 - contestato a CS, esercente l’attività di amministratore di condominio, di avere dichiarato al quadro RG del Modello Unico 2008 ricavi (per € 116.209,00) inferiori a quelli effettivi (pari ad € 139.810,00),.quali risultanti dai Modelli 770/2008 presentati dai suoi sostituti d'imposta;
 - determinato il reddito d'impresa in € 53.303,00, in luogo di quello dichiarato per € 29.702,00;
 - chiesto il pagamento di quanto conseguentemente dovuto a titolo di Irpef, delle relative addizionali regionale e comunale, dell’Irap e dell'Iva;
 - irrogato la relativa sanzione pecuniaria unica.

 
 <req ID="Req1" G="1" P="A">Con un unico motivo d’impugnazione la contribuente aveva contestato la pretesa impositiva,</req> 
 <claim ID="Claim1" G="1" P="A" PRO="Req1">Ceccependo in particolare che:
 - gli asseriti maggiori ricavi derivavano semplicemente dall’erroneo inserimento al punto 21 dei Modelli 770/2008, presentati dai sostituti d’imposta, dell'importo corrispostole comprensivo di Iva, anziché al netto di tale imposta;</claim>
 - <claim ID="Claim2" G="1" P="A" PRO="Req1">Ctale errore, agevolmente riscontrabile dai partitari e dalle fatture emesse dalla contribuente, non può costituire presupposto per la determinazione di maggiori ricavi non percepiti.</claim>

 <req ID="Req2" G="1" P="B">L’Agenzia delle Entrate aveva chiesto il rigetto del ricorso, con il favore delle spese,</req> 
 <claim ID="Claim3" G="1" P="B" PRO="Req2">deducendo che:
 - in data DD/MM/2012 la contribuente è stata invitata a produrre tutta la documentazione utile al controllo della corretta contabilizzazione nel Modello Unico 2007 dei compensi da lei percepiti quale amministratrice di condominio;
 - la contribuente ha prodotto documentazione dalla quale risultano compensi non dichiarati per €
 23.601,00;
 - in presenza di una violazione di natura sostanziale, la contribuente avrebbe dovuto presentare una dichiarazione dei redditi integrativa, avvalendosi dell'istituto del ravvedimento operoso.</claim>
 

 
 <mot ID="Mot1" G="1" O="Req1">La Commissione Tributaria Provinciale ha ritenuto condivisibile la prospettazione dell’Agenzia delle Entrate</mot>
 
 
 ed ha compensato le spese del giudizio.
 


 
 <req ID="Req21" G="2" P="A">L’appellante ha insistito nell’originario ricorso,</req> 
 <arg ID="Arg21" G="2" P="A" PRO="Claim21">ribadendo che l’Agenzia delle Entrate, pur essendo stata posta nella condizione di verificare l’erronea compilazione dei singoli Modelli 770/2008 predisposti dai Condomini (che riportavano un dato inesatto al punto 21, cioè l'ammontare dei compensi al lordo dell'Iva), ha comunque utilizzato quei dati</arg> 
 <claim ID="Claim21" G="2" P="A" PRO="Req21">e, quindi, ritenuto sussistenti compensi non dichiarati.</claim>

 
 <req ID="Req3" G="2" P="B">L’Agenzia delle Entrate ha chiesto la conferma della sentenza di primo grado.</req>
 
 

 Motivi della decisione

 L'appello è fondato.

 <mot ID="Mot2" G="2" O="Req3">Sebbene l'Agenzia delle Entrate non abbia prodotto in giudizio i Modelli 770/2008 richiamati nell’impugnato avviso di accertamento, è pacifico tra le parti che da tali dichiarazioni presentate dai sostituti d'imposta risulta la corresponsione per l’anno 2007 a CS di compensi complessivi per € 132.535,00.
 Ciò premesso; la Commissione rileva che nell'avviso di accertamento l'Agenzia delle Entrate - dopo avere riportato sinteticamente l'importo (€ 132.535,00) dei compensi che i sostituti d'imposta hanno dichiarato di avere corrisposto alla contribuente - ha inserito un dettagliato prospetto nel quale sono analiticamente individuati tutti i clienti della contribuente con l'indicazione per ognuno di essi: nella colonna 3 dell'importo dei compensi risultanti dal rispettivo Modello 770/2008, nella colonna 5 del totale fatturato da CS al netto dell'Iva e nella colonna 6 dei compensi non fatturati (pari alla differenza tra la colonna 3 e la colonna 5).
 Senonché, in tale dettagliato prospetto non è precisato se gli importi dei compensi indicati nella colonna 3 siano al netto o al lordo dell'Iva.

 Da parte sua, CS nell’originario ricorso alla Commissione Tributaria Provinciale ha:

 - eccepito che in ognuno dei Modelli 770/2008 al punto 21 è stato indicato l'ammontare del compenso percepito compresa l'Iva al 20%, mentre al punto 23 è stata indicata l’lva come elemento non soggetto a ritenuta d'acconto, per cui si perviene immediatamente (per differenza tra l'importo del punto 21 e l'importo del punto 23) all'imponibile soggetto a ritenuta d'acconto, che coincide con l'imponibile dei partitari imputati ai clienti da CS;
 - trascritto, a maggiore chiarezza di quanto sopra esposto, una tabella esplicativa nella quale ha riportato l'elenco di ogni singolo cliente nella stessa progressione indicata nell’avviso di accertamento e con l’analitica indicazione, per ognuno di essi, del compenso imponibile corrisposto, dell’Iva relativa e della somma dei due importi precedenti.
 
 L'importo complessivo dei compensi imponibili risultanti da tale tabella esplicativa è di € 116.208,72 e pertanto corrisponde a quanto dichiarato da CS nel Modello Unico 2008.
 Nel corso dei due gradi del giudizio l'Agenzia delle Entrate non ha specificamente contestato i conteggi contenuti nella tabella esplicativa riportata in seno all’originario ricorso della contribuente, per cui deve ritenersi provato, ai sensi dell’art.115. c.p.c., primo comma, che dai Modelli 770/2008 richiamati dall'Agenzia delle Entrate nell'impugnato avviso di accertamento non risultano maggiori compensi non dichiarati da CS e da recuperare a tassazione.</mot>

 Per le suesposte considerazioni, in riforma della sentenza di primo grado, l’originario ricorso della contribuente deve essere accolto, con conseguente annullamento dell’avviso di accertamento.
 Le spese dei due gradi del giudizio seguono la soccombenza e si liquidano in € 800,00 per il primo ed in € 1.200,00 per il secondo; il tutto oltre accessori di legge.
 

 P.Q.M.
 <dec ID="Dec2" G="2" E="1" O="Req3">In riforma della sentenza della. Commissione Tributaria Provinciale di Palermo n.1804/07/2018, appellata da CS, accoglie l'originario ricorso e per l’effetto annulla l’impugnato avviso di accertamento.</dec>
 Condanna l'Agenzia delle Entrate, Direzione Provinciale di Palermo, al pagamento, in favore di CS, delle spese dei due gradi del giudizio, liquidate in € 800,00 per il primo ed in € 1.200,00 per il secondo; il tutto oltre accessori di legge.

 
 Palermo, DD/MM/2021
 
 IL PRESIDENTE-ESTENSORE
 giu1
 
 
</body>