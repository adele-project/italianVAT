<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO

 LA COMMISSIONE TRIBUTARIA REGIONALE DI ANCONA SEZIONE 3
 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 893/2015
 depositato il DD/MM/2015
 - avverso la sentenza n. 1272/2014 Sez:3 emessa dalla Commissione Tributaria Provinciale ANCONA

 <part P="A">contro:
 AG. ENTRATE DIR. PROVIN. UFF. GONTROLLI ANCONA</part>

 <part P="B">proposto dall'appellante:
 TA
 XXX</part>

 difeso da:
 PM
 XXX

 Atti impugnati:
 AVVISO DI ACCERTAMENTO n° TQY011402787/2013 IVA-OP.NON IMP. 2009
 REG.GENERALE N° 893/2015

 

SVOLGIMENTO DEL PROCESSO
 L'impresa individuale “C d TA”, esercente l'attività di
 commercio di “compro oro”, impugna la sentenza con la quale 
 
 <dec ID="Dec1" G="1" E="0" O="Req1">la Commissione tributaria provinciale di Ancona ha respinto</dec>
 <req ID="Req1" G="1" P="B">il ricorso avverso un avviso di accertamento relativo all’IVA, per il periodo d'imposta 2009) emesso a seguito di una verifica fiscale della GdF, nell’ambito della quale fu ‘contestato alla signora TA di aver erroneamente applicato, alla sua attività commerciale, il regime dell’IVA sulle cessioni di materiali auriferi destinati alla fusione.</req>
 
 Con detto avviso l’Amministrazione finanziaria richiese il pagamento
 dell'importo complessivo di euro il pagamento dell'importo complessivo di euro
 137.563,16 (di cui euro 46.564,00 a titolo.di maggior imposta, euro 80.630,50
 per sanzioni ed euro 7.359,91 a titolovdi interessi) a causa, dell’indiscriminata
 sottoposizione di tutte le cessioni di materiale aurifero al regime dei beni
 destinati alla fusione, inclusi i beni mobili usati (orologi) non aventi la natura di
 rottami.
 Nel corso della verifica fiscale era tra l'altro riscontrato che tra i prodotti giacenti
 vi erano oggetti usati e non rottami (pag. 4 del verbale di constatazione redatto
 in data 13.11.2012).
 Le cessioni erano ritenute dalla Amministrazione assoggettate al regime dell'IVA
 del margine, commisurata sulla differenza tra il prezzo dovuto dal cessionario e
 quello di acquisto, prevista dall'art. 36 del DL 23 febbraio 1995 n. 41.
 
 
 <mot ID="Mot1" G="1" O="Req1">La Commissione tributaria provinciale ha motivato il rigetto del ricorso,
 affermando che il regime IVA dell'inversione contabile, o "reverse charge",
 disciplinato dall'art. 17, comma 5, del D.P.R. n. 633/1972, è esclusivamente
 applicabile ai beni commercializzati dagli operatori professionali in oro iscritti
 all'albo istituito presso la Banca d'Italia e che, pertanto, in assenza della predetta
 iscrizione, avente efficacia costitutiva, la ripresa a tassazione della differenza dei
 valori di acquisto di oro da privati e i ricavi dichiarati, risultava correttamente
 applicata.</mot>
 


 
 <req ID="Req2" G="2" P="B">Avverso la sentenza TA1 ha proposto appello,</req> 
 <claim ID="Claim1" G="2" P="B" PRO="Req2">affidando l’impugnazione ai seguenti motivi:
 I) carenza motivazionale dell'avviso di accertamento;</claim>
 <claim ID="Claim2" G="2" P="B" PRO="Req2">II) mancata valutazione da parte dei giudici di primo grado di tutti gli elementi indicati nel ricorso introduttivo.</claim>

 <arg ID="Arg1" G="2" P="B" PRO="Claim1|Claim2">L’appellante ha dedotto che la Commissione tributaria di primo grado non avrebbe potuto ritenere corretto l’avviso sulla base della sola circostanza della mancata iscrizione della cedente all'albo degli operatori professionali in oro.</arg>
 <arg ID="Arg2" G="2" P="B" PRO="Claim1|Claim2">Nell'appello si deduce, altresì, che il metodo dell’inversione contabile, nel caso
 di cessione del materiale aurifero, troverebbe applicazione ogniqualvolta un
 bene risulti destinato, per vocazione, ad un processo intermedio di lavorazione,
 cioè anche quando - pur trattandosi di un monile sano e non definibile in senso
 stretto come rottame - sia ceduto ad un operatore che effettui su di esso l'attività
 industriale di trasformazione e affinazione del metallo prezioso e lo lavori come
 oro industriale (in tal senso è stata citata la risoluzione dell’ Agenzia delle entrate
 n. 92/E del 12 dicembre 2013 e la n. 375/E del 28 novembre 2002).</arg>
 <arg ID="Arg3" G="2" P="B" PRO="Claim1|Claim2">L'appellante ha dedotto infine che, nel corso dell'anno d'imposta 2009, l'impresa
 “C d TA” ha effettuato cessioni per la fusione di
 materiale aurifero unicamente alla società B s.p.a. (pag. 7 atto di
 appello) ed ha anche depositato, presso la segreteria della Commissione
 tributaria provinciale di Ancona, una dichiarazione scritta, proveniente dal legale
 rappresentante della citata B s.p.a. - resa nell’ambito di un verbale di
 consegna di documenti all’Ufficiale giudiziario procedente in esecuzione di un
 decreto ingiuntivo emesso dal Tribunale di Alessandria - nella quale sarebbe
 attesto che la società B s.p.a. non opera vendite al dettaglio, né
 all’ingrosso di beni usati, ma solo vendite di lingotti per investimento; tale
 dichiarazione renderebbe esplicita la univoca destinazione alla fusione e alla
 trasformazione dei beni mobili acquistati dall’impresa dell’appellante.</arg>

 <arg ID="Arg5" G="2" P="A" CON="Claim1|Claim2">Si è costituita, per resistere all’impugnativa, l'Agenzia delle entrate la quale ha
 controdedotto, contestando tutte le difese avversarie, che:

 I) il regime fiscale agevolato non ammette estensioni analogiche al di fuori della fattispecie espressamente disciplinata;</arg>
 II) <arg ID="Arg4" G="2" P="A" CON="Claim1|Claim2">la società non solo non è un operatore professionale, ma neppure avrebbe dimostrato di avere ceduto beni aurei a soggetti che svolgono esclusivamente attività di lavorazione industriale dei metalli preziosi (fusione). 
 Ciò si rileverebbe dalle interrogazioni dell'anagrafe tributaria e della camera di commercio da cui si desume che l'azienda cessionaria non svolge solo attività di lavorazione industriale di prodotti auriferi ma anche di commercializzazione;</arg>
 <arg ID="Arg6" G="2" P="A" CON="Claim1|Claim2">III) Alcuna rilevanza probatoria riveste, se non come mero indizio, la dichiarazione prodotta di FG, legale rappresentante del B spa, che proviene da soggetto potenzialmente avente interessi coincidenti con quelli della controparte, perciò inattendibile.</arg>
 
 MOTIVI DELLA DECISIONE
 A scioglimento della riserva, il Collegio ritiene di dover respingere l’appello.

 <mot ID="Mot2" G="2" O="Req2"> Difatti, come osservato dall’Agenzia delle entrate, l’attività di commercio
 dell'oro è regolamentata dalla L. 17 gennaio 2000, n.7 secondo cui il commercio
 di oro è professionalmente esercitabile solo da banche o, previa comunicazione
 alla Banca di Italia, da soggetti in possesso di particolari requisiti relativi alla
 forma giuridica (societa per azioni, societa in accomandita per azioni, societa a
 responsabilita limitata), al capitale sociale (non inferiore a quello minimo
 previsto per le societa per azioni) all'integrita ed onorabilita dei partecipanti al
 capitale, degli amministratori e dei dipendenti investiti di funzioni di direzione
 tecnica o commerciale.
 
 Inoltre, l'operatore che tratti oro industriale, ovvero rottami d'oro o oggetti di
 gioielleria, non suscettibili di alcuna operazione commerciale ma destinati
 esclusivamente alla fusione, deve ricorrere al meccanismo dell'inversione
 contabile, emettendo fattura senza addebito dell'IVA, applicata invece dal
 cessionario mediante integrazione del documento”fiscale (art. 17 DPR 1972 n. 633).
 Ebbene, non risulta che l'appellante possieda i requisiti richiesti dalla citata
 normativa speciale e, quindi, essa non era legittimata all’applicazione del regime
 agevolato (e, dunque, eccezionale) dell’inversione contabile, il cui ambito
 applicativo è delineato in modo rigoroso, non residuando spazi per una sua
 interpretazione estensiva o analogica.
 
 In effetti, i negozi di “compro oro”, non potendo esser qualificati come operatori
 professionali del settore, svolgono un'attività di commercio di prodotti finiti alla
 quale va applicata l'imposta sul valore aggiunto secondo le regole ordinarie (se
 acquistano da soggetti che a loro volta non hanno applicato il regime dell'IVA
 del margine), oppure in base al regime speciale del margine, relativo ai beni
 usati se acquistano da privati.
 A meno che il contribuente non offra, come è suo onere (invocandosi
 l’applicazione di una disciplina eccezionale), la prova della sussistenza dei
 requisiti che giustifichino l’applicazione del regime dell’inversione contabile, e
 cioè che il cessionario svolga sul bene d'oro usato esclusivamente attività di
 fusione o di trasformazione industriale del metallo prezioso.
 Nella fattispecie, l’appellante non ha dimostrato che i monili usati, da essa
 commerciati, fossero stati ceduti esclusivamente a cessionari svolgenti
 effettivamente l'attività di lavorazione industriale (fusione e trasformazione) dei
 metalli preziosi (ad esempio le fonderie).
 In altre parole, non soltanto l’appellante non ha dimostrato di possedere i requisiti propri di un operatore professionale in oro, ma nemmeno ha
 comprovato di aver ceduto i beni in oro a soggetti che svolgessero
 esclusivamente attività di lavorazione industriale dei metalli preziosi (fusione o
 affinazione industriale del metallo per rimetterlo nel mercato con proprio
 marchio di identificazione, in tale senso è stabilito» dalla risoluzione
 dell’Agenzia delle entrate n. 92/E del 12 dicembre 2013 e la n. 375/E del 28
 novembre 2002, richiamata dall'appellante).
 
 Piuttosto risulta che la società abbia ceduto detti beni per fini di consumo, ossia
 di prodotti finiti, alla stregua della normale attività di tutti i “compro oro”.
 Deve
 escludersi, pertanto, di trovarsi im presenza di rottami di oro, difettandone la
 relativa dimostrazione.
 Trovando, conseguentemente, applicazione il regime del margine, di cui agli
 articoli da 36 a 40, del. D.L.,n. 41/1995, bene ha fatto l'Ufficio a recuperare a
 tassazione unicamente l’utile lordo realizzato dal rivenditore, cioè la differenza
 (per l’appunto, il c.d. "margine") fra il prezzo di vendita e quello d'acquisto,
 maggiorato delle spese di riparazione e di quelle accessorie.
 
 Nelle motivazioni che sorreggono l’avviso impugnato si è chiarito che la
 C d TA non ha, infatti, documentalmente provato di
 aver acquistato beni solo per essere fusi, né che essa li abbia ceduti a operatori
 professionali del mercato dell'oro.

 Con riferimento, poi, alla dichiarazione resa in occasione dell’esecuzione del
 decreto ingiuntivo volto alla consegna coattiva di documenti, va osservato che
 l’appellante ha riferito solo in parte il contenuto della suddetta dichiarazione.
 Difatti, nel verbale è altresì dato leggere che il responsabile amministrativo della
 B s.p.a. dichiarò che non esisteva, nella contabilità della società,
 documentazione fiscale valida a comprovare la fusione di beni preziosi, usati, in
 oro, acquistati dalla C d TA “... in quanto l’eventuale
 emissione di tali documenti fiscali a carico della menzionata è un'infrazione
 come disposto dalla Legge 7/2000 Art. 4 c 1° e pertanto “perseguibile
 penalmente” e ha altresì aggiunto di non “aver avuto alcun mandato scritto o
 verbale per la fusione” dei beni acquistati.”.
 In tutta evidenza le riferite dichiarazioni militano contro le tesi difensive, sicché la valenza dimostrativa del documento in parola è inconsistente.</mot>

 Il regolamento delle spese processuali, liquidate come/da dispositivo, segue la soccombenza.
 
 
 P.Q.M.
 <dec ID="Dec2" G="2" E="0" O="Req2">La Commissione Tributaria Regionale delle Marche definitivamente pronunciando respinge l'appello principale e per l'effetto conferma la sentenza impugnata;</dec> 
 condanna l’appellante alle spese di giudizio, ex art. 15 Dlvo 546/1992 che liquida in complessivi euro 2.500,00., oltre IVA e CAP se applicabili.
 
 Ancona, 26 gennaio 2016.
 
 Il Relatore 
 Il Presidente
 

</body>