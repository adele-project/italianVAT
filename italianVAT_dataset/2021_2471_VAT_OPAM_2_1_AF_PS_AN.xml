<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

LA COMMISSIONE TRIBUTARIA REGIONALE

DI LOMBARDIA SEZIONE 11


riunita con l'intervento dei Signori:
 giu1 Presidente
 giu2 Relatore
 giu3 Giudice


ha emesso la seguente

SENTENZA

- sull'appello n. 4467/2020
depositato il DD/MM/2020

- avverso la pronuncia sentenza n. 1403/2020 Sez:10 emessa dalla Commissione
Tributaria Provinciale di MILANO
<part P="A">contro:
T S.P.A,
XXX</part>

difeso da:
RA
XXX

<part P="B">proposto dall'appellante:
AGENZIA ENTRATE DIREZIONE REGIONALE LOMBARDIA
XXX</part>

Atti impugnati:
AVVISO DI ACCERTAMENTO n° TMB037000176-2018 IVA-OP.ESENTI 2014

REG.GENERALE

N° 4467/2020



DECISIONE

Sull’appello proposto da Agenzia delle Entrate — C.F. 06363391001- Direzione Provinciale I di
Milano, con sede in XXX, in persona del Direttore Provinciale pro tempore, ed
ivi domiciliata ai fini del presente giudizio

FATTO e DIRITTO

La presente controversia riguarda l’avviso d’accertamento n. TMB037000176-2018 con il quale
P Ufficio formula tre distinti rilievi:

- l’omessa contabilizzazione, in violazione dell’art. 88 TUIR 917/86, della sopravvenienza attiva
corrispondente alla riclassificazione al fondo rischi pregressi dei ratei sul personale somministrato
“in quanto connessa ad oneri contabilizzati e dedotti in esercizi precedenti”, per complessivi €
2.913.326,44;

- l’omessa sterilizzazione della base ACE conseguente all’incremento, rispetto al valore
contabilizzato al 31 dicembre 2010, dei crediti di finanziamento nei confronti della controllante
Paco S.r.l, in violazione dell’art. 10, comma 3, lett. e), del Decreto ministeriale del 14 marzo
2012, per complessivi € 60.839,52;

- l’indebita detrazione dell'IVA addebitata nelle fatture emesse dalla consociata A S.r.I. con
l’aliquota ordinaria, nonostante “la presenza dei requisiti soggettivi ed oggettivi inerenti la
formazione professionale erogata da A...”, con la conseguenza che “le prestazioni in
commento rientrano nella previsione di cui all’art. 10, comma 1, numero 20 del d.p.r. 633/72 e
che, pertanto, rappresentano delle operazioni esenti da IVA” , per complessivi € 434.781,00.


 
 <dec ID="Dec1" G="1" E="1" O="Req1"><req ID="Req1" G="1" P="A">La sentenza di primo grado, la n. 1403/2020 della Commissione provinciale di Milano, accoglieva
 il ricorso introduttivo solo in punto sanzioni IVA,</req></dec>
 
 
 ritenendo applicabile il principio del favor rei e quindi non la sanzione proporzionale ma quella in misura fissa ai sensi dell'art. 6, D.lgs. 18.12.1997 n. 471 - come modificato dalla L. 27.12.2017, n. 205, art. 1, comma 935.

 <mot ID="Mot1" G="1" O="Req1">In ordine ai rilievi di merito sopra esposti, la sentenza di primo grado così motivava:

 1) inordinealrilievo inerente la contabilizzazione della sopravvenienza attiva, “la ricorrente
 sostiene che nell'anno d'imposta in questione non vi è stata alcuna sopravvenienza attiva,
 con riguardo alle poste del conto denominato "rischi pregressi" inserito nel fondo "rischi
 ed oneri", perché non si è trattato della rivalutazione come insussistenti o incerte di
 passività già dedotte nei precedenti anni fiscali, ma solo della riqualificazione in un unico
 conto di debiti nei confronti dei dipendenti in ragione della loro illiquidità... In realtà,
 nell'avviso impugnato si dà conto come nel corso dell'accertamento fosse emerso come la
 verificata stessa non fosse in grado di confermare l'ammontare dei debiti pendenti nei
 confronti dei dipendenti e peraltro già tutti dedotti come passività nei precedenti anni
 d'imposta... Pertanto, sebbene nel bilancio civilistico 2014 solo una quota limitata di tali
 fondi - relativa ai contributi per mensilità aggiuntive - fosse defalcata dalle passività,
 riallocandola come componente positiva di reddito, l'intero ammontare dei ratei confluiti
 nel fondo rischi ed oneri risultava non giustificato. Sotto tale profilo, appare quindi che
 la ripresa non contrasti col principio, fatto valere della contribuente, della prevalenza
 della sostanza sulla forma in ordine alle considerazioni di bilancio...”</mot>

 2) <mot ID="Mot2" G="1" O="Req1">in ordine alla sterilizzazione della base ACE, “dal tenore dei motivi del ricorso si ricava che la contribuente non nega la natura in astratto potenzialmente elusiva del finanziamento infragruppo che ha dato luogo alla ripresa fiscale, ma contesta che nella
 specie si sia verificata in concreto alcuna condotta elusiva, non avendo la controllante
 della verificata utilizzato la finanza ricevuta da quest'ultima per finanziare a sua volta
 altre società del gruppo, così duplicando il beneficio. Dirimente è quindi l'argomento
 dedotto dall'Ufficio, secondo cui fino al dicembre 2015 era onere del contribuente, in tali
 casi, presentare apposito interpello, ai sensi dell'art. 37 bis, comma 8, DPR 600 del 1973,
 per chiedere la disapplicazione della normativa antielusione... A tale onere,
 pacificamente, la società ricorrente non ha adempiuto, non avendo posto l'Ufficio nella
 condizione di verificare la sussistenza delle condizioni di un regime fiscale derogatorio
 rispetto a quello in allora in vigore...”;</mot>

 3) <mot ID="Mot3" G="1" O="Req1">quanto all’indebita detrazione IVA, “La tesi della ricorrente secondo cui l'operazione
 all'origine del credito d'imposta indebitamente detratto non sarebbe esente Iva, come
 rilevato invece dall'Ufficio, non merita all'evidenza accoglimento. Dei due requisiti cui
 l'art. 10, comma 1, n. 20 DPR 633/1972 subordina l'esenzione Iva, la ricorrente contesta
 solo quello soggettivo. A, secondo la ricorrente, sarebbe infatti società terza che ha
 prestato i servizi di formazione in regime privatistico al di fuori del controllo da parte
 della pubblica amministrazione... Preliminarmente osservato che appare comunque
 arduo sostenere che A sia società terza, laddove secondo la stessa ricorrente sì tratta
 di una consociata della T spa, finanziata dal fondo F, va peraltro
 rilevato: che A, come dedotto dall'Ufficio, è a sua volta iscritta in apposito albo tenuto
 dal fondo F - che eroga come detto i finanziamenti per la formazione; che per
 tale iscrizione si richiedono specifici requisiti soggetti a verifica da parte del fondo; che
 i corsi di formazione per lavoratori devono, per legge, essere tenuti dalle Agenzie per il
 lavoro o direttamente o mediante per l'appunto enti accreditati; che tutta la procedura
 risulta in ultima analisi a disciplina pubblica e soggetta a vigilanza da parte del ministero
 del lavoro... Anche la tesi avanzata in via gradata dalla ricorrente, secondo cui, anche
 nell'ipotesi in cui la T avesse versato alla A l’Iva per prestazioni in realtà
 esenti, conserverebbe il diritto alla detrazione dell'imposta erroneamente assolta a
 seguito delle modifiche introdotte dall'art. 1 comma 935, L.205/2917 (L. di bilancio 2018)
 al disposto dell'art. 19 DPR 633/1972, risulta non condivisibile. Basta sul punto
 richiamare il principio di diritto affermato al riguardo dalla Suprema Corte con la
 sentenza n. 24001 del 3.10.2018. "La previsione di cui al D.lgs. 18.12.1997 n. 471, art. 6,
 introdotta dalla L. 27.12.2017, n. 205, art. 1, comma 935, nella parte in cui prevede che,
 in caso di applicazione dell'imposta in misura superiore a quella effettiva, erroneamente
 assolta dal cedente o prestatore, resta fermo il diritto del cessionario o committente alla
 detrazione, ai sensi del DPR n. 633 del 1972, art. 19 e ss., non ha efficacia retroattiva né
 può ad essa riconoscersi valore di norma interpretativa...”.</mot>
 



 
 <req ID="Req2" G="2" P="B">Appella l'Agenzia, in punto sanzioni,</req> 
 <claim ID="Claim1" G="2" P="B" PRO="Req2">richiamando il contenuto dell’art. 6, comma 6, D.lgs. 471/97 proponendone la seguente lettura:</claim>

 <arg ID="Arg1" G="2" P="B" PRO="Claim1">“con la previsione contenuta nel primo periodo del comma 6 (“Chi computa illegittimamente
 in detrazione l'imposta assolta, dovuta o addebitatagli in via di rivalsa” ) il legislatore abbia
 inteso riferirsi a tutti i casi in cui la detrazione si presenta illegittima în assenza dei requisiti
 previsti dall’art. 19 DPR 633/72 (oltre ai casi previsti dall’art. 19 —bis 1 DPR 633/72); con
 conseguente applicazione di una sanzione “pari al novanta per cento dell'ammontare della detrazione compiuta...” e recupero dell’imposta indebitamente detratta;
 - con la previsione contenuta nel secondo periodo del comma 6 cit. (“In caso di applicazione
 dell’imposta in misura superiore a quella effettiva...” ) il legislatore, riferendosi alla differente
 ipotesi di operazioni per le quali spetta il diritto alla detrazione (salva applicazione in fattura di
 un'imposta maggiore a quella effettivamente dovuta), abbia inteso ampliare la possibilità di
 detrarre l’intero ammontare dell’IVA erroneamente addebitata dal cedente, con applicazione di
 una sanzione “compresa fra 250 euro e 10.000 euro...” (sempreché, ovviamente, il
 cedente/prestatore abbia provveduto al versamento dell’imposta all’Erario)”.
 Ricorda, infine, l'Ufficio di aver anche applicato la sanzione prevista dall’art. 5, comma 4, D.lgs.
 471/97, in virtù del quale “Se dalla dichiarazione presentata risulta un'imposta inferiore a quella
 dovuta ovvero un'eccedenza detraibile o rimborsabile superiore a quella spettante, si applica la
 sanzione amministrativa dal novanta al centoottanta per cento della maggior imposta dovuta o
 della differenza di credito utilizzato...”: su tale sanzione la sentenza di primo grado nulla ha detto.</arg>

 <req ID="Req3" G="2" P="A">La T spa si costituisce chiedendo il rigetto dell’appello principale</req> 
 <req ID="Req4" G="2" P="A">e contestualmente proponendo appello incidentale sui motivi di merito respinti dai giudici di prime cure.</req>
 

 
 L’appello veniva deciso all’udienza del DD MM 2021 sulla base degli atti ex art. 27 del d.l. n.
 137/2020.
 Si dà atto che la camera di consiglio viene svolta con modalità da remoto utilizzando mezzo
 proprio dei componenti del Collegio che ha consentito il collegamento tra loro.

 L’appello principale e fondato 
 mentre quello incidentale merita solo parziale accoglimento.
 Per questioni di sistematicità è opportuno affrontare separatamente le singole questioni di merito,
 lasciando per ultima la tematica sanzionatoria.

 1) Sopravvenienze attive
 <mot ID="Mot4" G="2" O="Req2">Come ricorda la resistente, nel corso del 2014 essa aveva effettuato alcuni giroconti, provenienti
 da una serie di costi inerenti il personale oggetto di somministrazione (fondo ferie, fondo ex
 festività, fondo contributi ferie, fondo contributi ex festività, fondo contributi ROL), già
 contabilizzati e dedotti in precedenti periodi d’imposta, al “fondo rischi pregressi”.
 In particolare, tali costi corrispondono a particolari diritti acquisiti e maturati mensilmente, ma
 ancora non goduti dai lavoratori, come ad esempio, il diritto al godimento delle ferie, ai contributi
 per le ferie e per le festività, il diritto ai permessi e i ROL.
 Secondo la T si sarebbe trattato di una mera operazione contabile di natura patrimoniale
 non determinante, solo per il confluire di detti costi in un unico fondo, la riqualificazione degli
 stessi in sopravvenienze.
 Secondo la resistente, i Giudici di primo grado avrebbero errato nell’affermare che la stessa
 T non aveva certezza dell’esistenza di tali debiti e, pertanto, che gli stessi dovevano
 considerarsi quali sopravvenienza attiva.
 Dall’esame dell’avviso di accertamento si evince che, nel corso del 2014, il fondo denominato
 “rischi pregressi” variava da € 2.788.330,90 alla data del DD MM 2014 ad € 4.,523.194,48 alla
 data del DD MM 2014. Tale variazione, come sopra indicato, derivava, tra l’altro, alcuni
 giroconti pari ad € 2.913.326,44 provenienti da una serie di fondi inerenti il personale oggetto di
 somministrazione ((fondo ferie, fondo ex festività, fondo ROL, fondo contributi ferie, fondo
 contributi ex festività, fondo contributi ROL)).
 Durante la fase procedimentale, richiesta di spiegazioni sul punto, la società precisava che,
 durante la transazione ad un nuovo sistema di gestione contabile, “si era deciso di separare ciò che risultava verificato e testato da ciò che era ancora in fase di verifica. La doverosa incertezza che tali debiti fossero o meno da stralciare aveva indotto a girocontare i valori da verificare a
 fondo rischi in attesa delle successive verifiche. Un buon numero di somministrati erano e sono
 assunti da anni a tempo indeterminato ed i valori girati a fondo rischi erano relativi al conteggio
 dei ratei maturati e non ancora liquidati”.

 Ora, ai sensi dell’articolo 88 del Tuir, si considerano sopravvenienze attive, tra l’altro, “/a
 sopravvenuta insussistenza di spese, perdite od oneri dedotti (...) in precedenti esercizi”.

 Tale insussistenza, come riconosciuto dalla giurisprudenza di legittimità, deve assumere caratteri
 di ragionevole certezza: la sopravvenuta insussistenza di passività “si realizza in tutti i casi in cui,
 per qualsiasi ragione, e dunque indipendentemente dal sopraggiungere di eventi gestionali
 straordinari o comunque imprevedibili, una posizione debitoria, già annotata come tale, debba
 ritenersi cessata, ed assuma quindi in bilancio una connotazione attiva, come liberazione di
 riserve, con il conseguente assoggettamento ad imposizione, in riferimento all'esercizio in cui
 tale posta attiva emerge in bilancio ed acquista certezza” (Cass. n. 20543/2006 e da ultimo n.
 1508/2020).

 Contrariamente a quanto sembra paventare la T, non occorre una certezza assoluta di
 insussistenza: l’aggettivo “certezza” è collegato all’emersione in bilancio ma questa, a parere del
 Collegio, è una conseguenza dell’incertezza della passività. Detto in altri termini, non è tanto la
 certezza del venir meno della passività ad imporre la sua iscrizione in bilancio come
 sopravvenienza attiva quanto piuttosto, con ragionamento inverso, la mancanza di certezza della passività.

 Ciò posto, se inquadrata in tale cornice la fattispecie in esame, la decisione dei giudici di prime
 cure appare corretta e scevra da vizi logici.

 L’affermazione della difesa T secondo cui vi fosse una semplice insussistenza
 potenziale, oltre a non apparire sufficiente, si scontra con il prospetto excel (“TY — Controllo ratei
 2014 SOMM.xls”) fornito in fase procedimentale da cui si ricava la differenza tra l'ammontare
 dei componenti negativi inerenti i ratei sul personale somministrato contabilizzati negli esercizi
 precedenti e l'ammontare del debito effettivo risultante dal gestionale delle paghe utilizzato dalla
 società verificata a partire dal 2014. Il delta tra i due importi è superiore a 3 milioni e di questi la
 società ha considerato sopravvenienza attiva solo € 356.396,86 mentre il residuo è confluito
 nei giroconti per cui è causa.

 Ora, pur accettando la prospettazione secondo cui la società intendeva procedere ad una
 più attenta verifica, allo stato dei fatti e dei documenti prodotti, la passività non poteva
 ritenersi più certa ed effettiva: correttamente, pertanto, essa andava decurtata dalle
 passività dedotte.</mot>

 2) &gt;Recupero deduzione ACE
 <mot ID="Mot5" G="2" O="Req2">Al fine di una migliore comprensione della questione, giova ricordare che 1° Aiuto alla
 Crescita Economica si sostanzia in una deduzione, dal reddito imponibile netto, di un
 importo che corrisponde al rendimento figurativo degli incrementi di capitale proprio: essa
 mira, in sostanza, ad equilibrare il trattamento tra imprese che si finanziano con debito
 (prestiti) e imprese che si finanziano con capitale proprio, riducendo la tassazione in
 misura commisurata al nuovo capitale conferito nell’impresa.


 Nel periodo d’imposta 2014, la T s.p.a. deduceva dal reddito imponibile
 l’importo di € 61.146,00 a titolo di rendimento nozionale per incremento del capitale
 proprio (ACE).

 Come risulta dall’impugnato avviso, l'importo dedotto è stato determinato moltiplicando
 la c.d. base ACE, pari ad € 1.535.412,00 per il coefficiente di rendimento del 4%.

 La base Ace, a sua volta, era pari al minore importo tra gli incrementi netti di capitale
 proprio rispetto all’esercizio chiuso al 31 dicembre 2010 ed il patrimonio netto contabile
 alla data di chiusura dell’esercizio. In particolare, mentre gli incrementi del capitale
 proprio ammontanti ad € 3.036.412,00 derivavano da utili accantonati a riserva negli
 esercizi dal 2011 al 2014, i decrementi del capitale proprio, ammontanti ad € 1.501.000,00,
 originavano da due distribuzioni deliberate rispettivamente negli esercizi 2011 e 2012.
 Ora, al fine di evitare fenomeni distorsivi nell’utilizzo di tale beneficio, l’articolo 8 del
 DM 14 marzo 2012 prevedeva alcune limitazioni. In particolare, a mente del comma 2,
 “La variazione in aumento di cui all'articolo 5 è ridotta di un importo pari ai conferimenti
 in denaro effettuati, successivamente alla chiusura dell'esercizio in corso al 31 dicembre
 2010, a favore di soggetti controllati, o sottoposti al controllo del medesimo controllante,
 ovvero divenuti tali a seguito del conferimento”.

 La ratio, è evidente, è quella di evitare che un unico conferimento di denaro infragruppo permetta
 di essere sfruttato da più consociate e duplicare la base ACE a fini deduttivi.

 Nello specifico, la T al 31.12.2014 evidenziava un saldo positivo di 1,5 mln di euro nel
 conto crediti verso controllanti (saldo zero al 31.12.2010), relativo a crediti concessi alla
 controllante P s.r.l.

 L’Ufficio negava la deduzione richiamato l’articolo 37 bis, comma 8, dpr n. 600/73 (all’epoca
 applicabile alla fattispecie) a mente del quale “Le norme tributarie che, allo scopo di contrastare
 comportamenti elusivi, limitano deduzioni, detrazioni, crediti d'imposta o altre posizioni
 soggettive altrimenti ammesse dall'ordinamento tributario, possono essere disapplicate qualora
 il contribuente dimostri che nella particolare fattispecie tali effetti elusivi non potevano
 verificarsi. A tal fine il contribuente deve presentare istanza al direttore regionale delle entrate
 competente per territorio, descrivendo compiutamente l'operazione e indicando le disposizioni
 normative di cui chiede la disapplicazione”.

 Poiché nessuna delle società coinvolte aveva adempiuto alla richiesta di interpello, la deduzione
 veniva rettificata ai sensi del menzionato d.m. 14 marzo 2012.

 Ciò posto, secondo i giudici di prime cure, il mancato adempimento sarebbe sufficiente ad
 applicare il regime antielusivo ed escludere la deduzione.

 Tale conclusione, tuttavia, non appare coerente con la natura dell’interpello e la piena tutela
 giurisdizionale del contribuente il quale, per pacifica giurisprudenza, ha piena facoltà di
 dimostrare l’assenza di intenti elusivi anche in presenza di interpello negativo o, come nella
 specie, di mancato interpello.

 Come precisato dalla Suprema Corte, “Ja risposta all'interpello non impedisce innanzitutto
 alla stessa amministrazione di rivalutare - in sede di esame della dichiarazione dei
 redditi o dell'istanza di rimborso - l'orientamento (negativo) precedentemente espresso,
 nè al contribuente di esperire la piena tutela in sede giurisdizionale nei confronti dell'atto tipico
 che gli venga notificato, dimostrando in tale sede, senza preclusioni di sorta, la sussistenza delle condizioni per fruire della disapplicazione della norma antielusiva” (Cass. n.
 17010/2012).

 Ciò premesso, con il ricorso introduttivo la T ha spiegato e dimostrato, attraverso la
 produzione del bilancio della controllante, che il credito erogato non è stato utilizzato per la
 concessione di ulteriori crediti. Sulle allegazioni della contribuente l'Ufficio, nella comparsa di
 costituzione di primo grado, non ha preso alcuna posizione: gli elementi di fatto, pertanto, non
 essendo stati contestati devono ritenersi pacifici.

 Va quindi ritenuto provato il fatto storico rappresentato dall’assenza di utilizzo, da parte della
 controllante P s.r.L., delle somme finanziate dalla Temporary. Stante la prova dell’assenza di
 abuso nello strumento Ace, il rilievo dell’Ufficio va ritenuto illegittimo.</mot>

 3) <mot ID="Mot6" G="2" O="Req2">Esenzione IVA prevista dall’art. 10, comma 1, punto 20) del DPR 26 ottobre 1972, n. 633.
 La richiamata normativa stabilisce che sono esenti dall’imposta “Je prestazioni educative
 dell'infanzia e della gioventù e quelle didattiche di ogni genere, anche per la formazione,
 l'aggiornamento, la riqualificazione e riconversione professionale, rese da istituti o scuole
 riconosciuti da pubbliche amministrazioni e da ONLUS...”.
 Nella fattispecie in esame la T s.p.a., in qualità di Agenzia per il lavoro, riceveva
 prestazioni di formazione professionale da parte della consociata società A s.r.l.
 Secondo la ricostruzione dell’Ufficio tale società avrebbe natura latamente pubblica, e ciò
 considerato che l’ A risulta accreditata presso il F, specifico fondo privato operante
 sotto il controllo del Ministero del Lavoro, previsto dall’articolo 12, comma 4, d.lgs. n. 276/2003.
 Da ciò l’esenzione IVA ai sensi della richiamata normativa e l’illegittima detrazione dell’iva
 irregolarmente portata nelle fatture di A a T.
 Con l’appello incidentale la T rileva di aver provato la terzietà dell’ A attraverso la
 produzione del contratto privatistico di appalto di servizi stipulato. Inoltre, rileva l’appellante
 incidentale, mentre il requisito soggettivo sarebbe integrato in capo alla stessa T, in
 quanto soggetto accreditato presso il fondo F, tale requisito non sarebbe configurabile
 in capo al distinto soggetto A s.r.1., soggetto che non avrebbe alcun rapporto con il F.
 La tesi dell’appellante incidentale non può essere accolta e la pronuncia di primo grado va sul
 punto confermata.
 Occorre rilevare, in primo luogo, che la norma introdotta dall’articolo 10, comma 1, n. 20) del
 DPR n. 633/72 prevede l’esonero IVA, tra l’altro, per la formazione professionale resa da istituti
 riconosciuti da pubbliche amministrazioni.
 Nello specifico, a parere del Collegio non possono esservi dubbi circa il requisito oggettivo,
 essendo non contestato che l’attività svolta dall’A avesse ad oggetto la formazione
 professionale e, in ogni caso, tenuto conto del perimetro estremamente lato della norma sopra
 citata, facente riferimento alle “attività didattiche di ogni genere”.
 Quanto al requisito soggettivo, va rilevato che la formazione svolta dall’ A rientrava, come
 ritenuto dai giudici di primo grado, sotto il cappello pubblicistico rappresentato dal fondo
 F. Su quest’ultimo fondo, in disparte il carattere formalmente privatistico, va ricordato
 che esso, trovando la sua fonte normativa attuale nell'articolo 12 del d.lgs. 10 settembre2003, n.
 276, svolge la propria attività sotto la vigilanza dell'Agenzia nazionale Politiche Attive del
 Lavoro (ANPAL), in precedenza del Ministero del Lavoro e delle Politiche sociali.
 Tale fondo, come risulta dalla sentenza del Consiglio di Stato n. 4304 del 15 settembre 2015, dall'Interpello n. 904-1767/2019 della Direzione Regionale Lombardia (che revoca il precedente interpello n. 38/2019 citato dalla T) e dalla nota dell’ANAC del 15 gennaio 2016, va
 qualificato alla stregua di organismo pubblico.

 Ciò posto, va altresì rilevato che, contrariamente a quanto sostenuto dall’appellante incidentale,
 non solo la T s.p.a. ma anche la stessa A s.r.l. è iscritta tra i soggetti accreditati presso
 il F (circostanza verificata dal Collegio sia sul sito internet della A che su quello del
 fondo F), così restando soggetta a controlli e rispetto dei regolamenti del Fondo.
 Assume la T che tali controlli non vi sarebbero stati nella fattispecie in esame ma tale
 affermazione, pur vertendosi in tema di prova negativa, non solo non è sostenuta da alcun
 riscontro probatorio, ma risulta smentita da quanto indicato dal regolamento del F,
 laddove si prevede che la formazione avvenga in forma diretta da Agenzia del Lavoro (qual è
 T s.p.a.) o in forma indiretta per il tramite di un soggetto attuatore quale appunto A
 srl.

 Coinvolgendo finanziamenti pubblici e risultando soggetta al controllo di un organismo di diritto
 pubblico, 1’ A va correttamente qualificato quale ente di formazione riconosciuto da pubblica
 amministrazione. Da ciò l’esenzione IVA e la correttezza della ripresa dell’Ufficio.

 rese e quelle oggetto della T: tra le prestazioni di formazione professionale e quelle di
 somministrazioni di lavoratori non si riscontra un collegamento immediato e diretto tale da
 giustificare, comunque, la detrazione IVA secondo quanto previsto da Corte di Giustizia C-98/98
 dell’8 giugno 2000.

 Da ultimo, l’appellante incidentale invoca nuovamente l’applicabilità del nuovo art. 6, comma 6,
 secondo periodo, del D.Lgs. n. 471/1997, introdotto dalla legge n. 205/2017, secondo cui “Jn caso
 di applicazione dell'imposta in misura superiore a quella effettiva, erroneamente assolta dal
 cedente o prestatore, fermo restando il diritto del cessionario o committente alla detrazione ai
 sensi degli articoli 19 e seguenti del decreto del Presidente della Repubblica 26 ottobre 1972, n.
 633, l'anzidetto cessionario o committente è punito con la sanzione amministrativa compresa fra
 250 euro e 10.000 euro”.

 La sentenza di primo grado ha escluso l’applicabilità di tale norma trattandosi di norma non
 retroattiva e richiamando sul punto la sentenza n. 24001 del 3.10.2018 della Suprema Corte.
 L’appellante T richiama la modifica intervenuta con il

 comma 3-bis, dell’art. 6 del D.L. 30 aprile 2019 n. 34 il quale ha inserito, nel corpo del comma
 935 dell’art. 1 della L. 205/2017, ovvero la norma che ha modificato l’art. 6, comma 6, del D.Lgs.
 n. 471/1997, l’inciso “/e disposizioni di cui al presente comma si applicano anche ai casi
 verificatisi prima dell’entrata in vigore della presente legge”.

 Ritiene il Collegio che, pur ammettendo la retroattività della norma, essa non riguarda la vicenda
 in esame. Il richiamato art. 6, comma 6, infatti, distingue chiaramente tra operazioni esenti, con
 iva indebitamente computata (“Chi computa illegittimamente in detrazione l'imposta assolta,
 dovuta o addebitatagli in via di rivalsa, è punito con la sanzione amministrativa pari al novanta
 per cento dell'ammontare della detrazione compiuta”), e operazioni soggette ad IVA ma con
 imposta applicata in misura superiore (cfr. testo sopra riportato). Il diritto alla detrazione IVA
 viene mantenuto solo con riferimento a tale seconda fattispecie, rientrando invece il caso in esame
 nella prima ipotesi.</mot>

 4) Sanzioni
 Le considerazioni da ultimo svolte inducono il Collegio all’accoglimento dell’appello principale. 
 <mot ID="Mot7" G="2" O="Claim1">La sentenza di primo grado, infatti, ha ridotto le sanzioni applicando, in virtù del principio del
 favor rei, il nuovo articolo 6, comma 6, nella parte in cui prevede l’applicabilità di una sanzione
 tra 250 e 10.000 euro per i casi di imposta applicata in misura superiore al dovuto.

 Tuttavia, come sopra ricordato, la fattispecie in esame non rientra in tale ipotesi, collocandosi
 invece nel primo periodo del comma 6: la sanzione correttamente applicabile e computata
 dall’Ufficio è quella ivi prevista (90% della detrazione).

 Infine, resta confermata la sanzione di cui all’articolo 5, comma 4, d.lgs. n. 471/97.</mot>

 Spese compensate attesa la reciproca soccombenza.
 

 P.Q.M.

 <dec ID="Dec2" G="2" E="1" O="Req2">In accoglimento dell’appello principale dell’Agenzia, dichiara legittime le sanzioni come
 determinate nell’avviso impugnato.</dec>

 <dec ID="Dec3" G="2" E="1" O="Req4">In parziale accoglimento dell’appello incidentale proposto da T s.p.a., dichiiara
 illegittima la ripresa relativa alla deduzione ACE di cui al superiore punto n. 2.</dec>

 <dec ID="Dec4" G="2" E="0" O="Req4">Respinge per il resto l’appello incidentale e, per l’effetto, dichiara legittima la ripresa relativa alle
 sopravvenienze attive di cui al superiore punto n. 1 e la ripresa relativa all'esenzione IVA n. 3.</dec>
 Compensa le spese di lite.

 
 Milano, DD MM 2021
 

 IL RELATORE
 giu2

 IL PRESIDENTE
 giu1
 

</body>