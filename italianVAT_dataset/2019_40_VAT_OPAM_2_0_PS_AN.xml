<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE DI XXX SEZIONE N° 3


	riunita con l'intervento dei Signori:
		giu1 Presidente
		giu2 Relatore
		giu3 Giudice
	


	REG.GENERALE N° 83/2017


	ha emesso la seguente
	SENTENZA
	- sull'appello n. 83/2017 depositato il DD/MM/2017
	- avverso la pronuncia sentenza n. 340/2016 Sez:1 emessa dalla Commissione Tributaria Provinciale di XXX


	<part P="A">contro:
	AG. ENTRATE DIREZIONE PROVINCIALE DI XXX</part>

	<part P="B">proposto dagli apppellanti:
	ASSOCIAZIONE "A"</part>
	difeso da:
	"Avv.1"
	difeso da:
	"Avv.2"


	Atti impugnati:
	AVVISO DI ACCERTAMENTO n° TI3040100039/2016 IRES-NON COMMER 2072
	AVVISO DI ACCERTAMENTO n° T13040100039/2016 IVA-OP.IMPONIB. 2012
	AVVISO DI ACCERTAMENTO n° Ti3040100039/2016 IRAP 2012



FATTO
A seguito di una verifica fiscale della Agenzia delle Entrate Direzione Provinciale di XXX relativa all’anno di imposta 2012 nei confronti dell’ Associazione "A", in data DD.MM.2015 veniva a quest’ultima notificato processo verbale di contestazione. Nei 60 giorni successivi alla notifica la contribuente non presentava osservazione o controdeduzione ed in data DD.MM.2016 l’Ufficio notificava all’ Associazione l’avviso di accertamento n. TI3040100039/2016 con il quale riteneva la contribuente decaduta dal regime di cui all’art. 148, 3° comma del DPR 917/1986 per assenza, in particolare, dei requisiti di cui al comma 8, stante la natura commerciale della attività esercitata e il perseguimento di uno scopo di lucro con organizzazione di mezzi e risorse tipici di una attività di tipo imprenditoriale, ed accertava il reddito di impresa ai sensi degli artt. 39 2° comma e 41 del DPR 600/73 e 55 del DPR 633/72 (determinazione induttiva). Veniva determinato il reddito di impresa ai fini IRES in € 52.384,00eai fini Irap in € 54.434,00 ed ai sensi degli artt. 25 e 31 del DPR 600/73 i maggiori redditi da lavoro autonomo non esercitati abitualmente pari a € 3.306,00, corrispondono a ritenute Irpef non operate e non versate pari a € 661,00. Infine ai sensi dell’art. 55 del DPR N. 633/72 veniva determinato un volume d’affari di € 595.910,00 con una maggiore imposta Iva dovuta pari a € 64.093,00, oltre alle sanzioni.



	
		<claim ID="Claim1" G="1" P="B" PRO="Req1">La contribuente impugnava l’avviso di accertamento eccependone la nullità, l’invalidità e l’infondatezza dello stesso,</claim> 
		<req ID="Req1" G="1" P="B">chiedendo l’annullamento,</req> con vittoria di spese di lite.
	

	
		<dec ID="Dec1" G="1" E="0" O="Req1">La Commissione Tributaria Provinciale di XXX con sentenza n. 340/2016, pronunciata il DD.MM.2016, respingeva il ricorso</dec> condannando la parte ricorrente alla rifusione delle spese di giudizio per complessivi € 3.000,00.
	

	
		<mot ID="Mot1" G="1" O="Req1">I Giudici di primo grado ritenevano che la ricorrente non fosse in possesso dei requisiti previsti dall’art. 148, comma 8 del DPR n. 917/86 e art. 4 comma 7 del DPR n. 633/72 per avvalersi del regime agevolato riconosciuto alle associazioni sportive.</mot>
	



	
		<req ID="Req2" G="2" P="B">La contribuente appellava la sentenza di primo grado</req> 
		<claim ID="Claim2" G="2" P="B" PRO="Req2">deducendo la violazione dell’art. 36 D. Lgs.546/92</claim> 
		<claim ID="Claim3" G="2" P="B" PRO="Req2">e la nullità della sentenza per difetto di insufficiente motivazione</claim> 
		<claim ID="Claim4" G="2" P="B" PRO="Req2">e la violazione dell’art. 112 cpc per omessa pronuncia su tutti i motivi di ricorso e per erronea valutazione degli atti di causa.</claim>
		<req ID="Req3" G="2" P="A">Resiste l'Ufficio chiedendo la conferma dell’impugnata decisione.</req>
	

	DIRITTO
		L’appello della contribuente è infondato e va respinto.
		<claim ID="Claim5" G="2" P="B" PRO="Req2">Con il primo motivo d’appello la contribuente lamenta che difetti nella sentenza impugnata la motivazione/giustificazione in ordine alle ragioni di fatto e di diritto idonee a spiegare il rigetto del ricorso, essendosi i giudici di primo grado limitati ad elencare le doglianze dell’ufficio impositore senza pronunciarmi minimamente sulle incongruenze ed errori documentati in giudizio dalla ricorrente.</claim>
		<arg ID="Arg1" G="2" P="B" PRO="Claim5">In particolare l’appellante rileva di aver dimostrato il pieno rispetto dell’art. 148 comma 8 DPR 917/86 e dell’art. 4 comma 7 DPR 633/72 e nello specifico:
		- lo statuto della Associazione prevede all’art. 11 e 12 il diritto dei soci
		in regola con il versamento della quota associativa annuale a partecipare con diritto al voto alle assemblee ed a tutte le attività proposte dall’associazione, e la perdita della qualifica di socio in caso di inadempimento. Tale disciplina non contrasta affatto con la previsione dell’art. 148 c. 8 DPR 917/86 ma, come richiesto dalla norma, detta una disciplina uniforme del rapporto associativo e delle modalità associative volte a garantire l’effettività del rapporto medesimo di partecipazione degli associati; non v’è alcuna temporaneità della partecipazione come affermato dai Giudici di primo grado, ma una regolamentazione uguale per tutti delle modalità e condizioni per partecipare e far parte della associazione che può protrarsi per tutti gli anni che il socio riterrà e per i quali pagherà la quota associativa;
		- le norme di cui agli artt. 11 e 12 dello statuto garantiscono, altresì, un trattamento uniforme ed uguale di tutti i soci nel rispetto dei principi di democraticità ed eguaglianza e non temporaneità della partecipazione alla vita sociale, scongiurando fenomeni abusivi quali i versamenti di somme di denaro semplicemente a fronte di prestazioni;
		- la norma dell’art. 14 dello Statuto associativo nel subordinare la partecipazione alle assemblee alla regolarità dei pagamenti delle quote associative, garantisce anch'essa un trattamento uniforme dei soci conforme ai principi di eguaglianza e democraticità;
		- anche la norma dell’art. 16 dello Statuto, che prevede la possibilità di voto per delega scritta alla assemblea, non è in contrasto con il principio del voto singolo, essendo previsto il voto per delega per
		garantire la partecipazione atutti i soci anche tramite delegati.
		Circa l’effettività della partecipazione dei soci alle assemblee l’appellante evidenzia l’intervento dei soci risultante dai verbale di assemblee 28.4.2005, 26.4.2006, 26.4.2007, 28.4.2008 e 28.4.2011.
		L’appellante deduce che non era mai stata contestata alla Associazione la mancata rituale convocazione delle assemblee ed anzi, le assemblee si sono sempre tenute ed i soci hanno sempre liberamente espresso la loro valutazioni ed il loro voto in ordine alle questioni sottoposte ed in ordine alle scelte del consiglio direttivo dell’ Associazione (non del solo Presidente come affermato).</arg>

		Sotto tali aspetti la sentenza di primo grado che ha ritenuto violati i principi di democraticità e partecipazione, merita conferma essendo infondati i motivi di doglianza.
		<mot ID="Mot2" G="2" O="Req2">In particolare l’art. 11 dello Statuto prevede espressamente che solo i soci in regola con il versamento della quota associativa annuale hanno diritto a partecipare alle assemblee con diritto di voto ed a tutte le attività proposte dall’associazione. Tale clausola viene a limitare la partecipazione dell’associato “moroso” nel pagamento della quota associativa con la conseguenza che per i periodi di morosità l’associato non partecipa così violandosi il principio di non temporaneità della partecipazione.
		Cosa diversa è la previsione della morosità quale motivo di esclusione dalla associazione: l’associato la cui morosità persiste ben può essere escluso ma sino a che non lo è deve considerarsi partecipe alla attività associativa; in ogni caso, l’associazione può agire avanti alla autorità giudiziaria per ottenere il pagamento della quota non versata e ciò sino alla eventuale esclusione del socio dalla associazione.
		Si rileva che è altresì prevista dall’art. 16 dello Statuto associativo la possibilità di voto per delega scritta laddove l’art. 148 c. 8 lett. c) del DPR 917/86 prevede la partecipazione alla attività associativa degli associati (ed anche alle assemblee), che non può essere diretta e fisica, non per interposta persona, ciò contrastando con lo stesso spirito associativo “tutelato” dalla normativa fiscale.
		Sempre in ordine alla “democraticità” ed alla partecipazione alla vita associativa, è pur vero, come rileva la ricorrente, che non possono “obbligarsi” i soci a partecipare alle assemblee, ma è altrettanto significativo della carenza di partecipazione e di “democraticità” la partecipazione “media” del 3,18% dei soci aventi diritto, (e non è dato di sapere quali soci avessero partecipato alle assemblee non essendo mai nominativamente indicati nei, né avendo sottoscritto i, relativi verbali).
		L’appellante, infine, non contesta la “centralità” della figura del Presidente della Associazione che negli anni è sempre stato il Sig. "X", né che le decisioni relative alla gestione della vita associativa fossero dal medesimo assunte senza previo consenso del Consiglio Direttivo o dell’ Assemblea, che si limitavano alla ratifica/approvazione delle scelte del Presidente (pag. 7 — 8 sentenza appellata). Emergono, comunque, elementi tali da far ritenere la natura commerciale della attività svolta dalla Associazione.
		Decisivi nel ritenere la prevalente natura commerciale della associazione appaiono le attività principalmente svolte dalla Associazione (organizzazione di viaggi ed eventi), e le modalità di svolgimento di tali attività.
		Non è contestato che pressochè tutti i viaggi proposti dalla associazione fossero organizzati dalla agenzia di viaggi gestita dalla società P srl della quale erano soci il sig. "X" (Presidente della Associazione "A"), e la coniuge "Y", (socia anche della "A" e componente del Consiglio Direttivo della Associazione); non è contestato che i rapporti tra l’Associazione e la società "B" fossero tenuti dai predetti "X" e "Y"e che gli stessi gestissero i rapporti commerciali con la società "C"; non è contestato che le maggiori attività culturali proposte dall’ Associazione fossero afferenti ai viaggi in Italia ed all’estero o alle escursioni o visite guidate ed incontri conviviali; accanto a tali attività vi sono quelle attinenti alla organizzazione di conferenze ed incontri culturali (vedi controdeduzioni dell'Ufficio a pag. 7); non contestato che l’Associazione pubblicasse a proprie spese una comunicazione denominata ‘Giornalino "A" News” che pubblicizzava le attività programmate dalla associazione; non contestato che a tali attività potessero partecipare anche soggetti non associati pagando una maggiorazione rispetto al corrispettivo pagato dagli associati; non contestato che il “Giornalino” venisse stampato in n. 5000 copie laddove il numero dei soci era nel 2012 di 1112; non contestato che l’associazione pubblicizzasse le attività offerte tramite un proprio sito internet ed in anni precedenti tramite la stampa (Il Piccolo); non contestato che 1’Associazione fosse dotata di POS per 1 pagamenti tramite bancomat e carta di credito da parte degli associati (e non); non contestato che nei consuntivi annuali sottoposti alla approvazione della assemblea non fossero evidenziati i “costi” di acquisto dei servizi e pacchetti viaggi- escursioni e quant’altro organizzato dalla "C" srl., in quanto quest’ultima non effettuava alcun ricarico né realizzava alcun “fee” agli associati per costi dei viaggi etc. acquistati da "C" srl.
		In tale contesto fattuale appare provato che la prevalente attività svolta dalla associazione consistesse nella intermediazione, sia pur non palesata agli associati né ai terzi, tra i servizi commercializzati dall’ Agenzia Viaggi "C" srl e gli utenti finali (i soci "A" o i terzi che alla Associazione si rivolgevano per partecipare a viaggi, eventi e quant’altro tecnicamente organizzato e fornito dalla Agenzia Viaggi).
		E’ vero che non venivano effettuati ricarichi di costi e realizzati “fee” dall’ Associazione per tale attività, ma è altrettanto vero che di tale attività di intermediazione e di pubblicizzazione di viaggi ed eventi offerti dalla Associazione ma organizzati e forniti da P srl, si avvantaggiavano quest’ultima società ed i soci della stessa, i sigg. "X" e "Y".
		L’attività di intermediazione così strutturata aveva natura oggettivamente commerciale in quanto, sebbene non comportasse produzione di utili in capo alla Associazione, era volta a produrre utili a favore di un terzo soggetto ("C" srl) “sollevando” il terzo soggetto dai costi di pubblicizzazione sostenuti dalla Associazione (con il sito internet ed il Giornalino) ed all’insaputa degli associati o dei terzi che fruivano delle attività offerta dalla Associazione, senza che trasparisse all’esterno la riferibilità dell’organizzazione (e degli utili relativi) ad una società Agenzia Viaggi e Turismo partecipata e diretta dalla ‘famiglia "X" e "Y".
		L’Associazione svolgeva in sostanza e di fatto un ruolo di “collettore” di clientela e di pubblicizzazione di viaggi, escursioni ed eventi e servizi organizzati d forniti sempre da un soggetto terzo che se ne avvantaggiava. Tale attività non può che avere natura commerciale e lo svolgimento in via principale di tale attività fa venir meno in capo alla Associazione i benefici e agevolazioni previsti dall’art. 148 TUIR.</mot>
		Le spese seguono la soccombenza.
	

	P.Q.M.
		<dec ID="Dec10" G="2" E="0" O="Req2">La Commissione Tributaria Regionale conferma l’impugnata decisione,</dec> 
		condanna l’appellante a rifondere all’appellata le spese del presente grado che liquida in €4.000,00.
		
			XXX lì DD MM 2018
		
		Il Relatore
		Il Presidente
	

</body>