<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO
 REG.GENERALE N° 860/2015

 LA COMMISSIONE TRIBUTARIA REGIONALE DI E. ROMAGNA SEZIONE 5
 riunita con l'intervento dei Signori:
 giu1 Presidente
 giu2 Relatore
 giu3 Giudice
 
 ha emesso la seguente
 SENTENZA

 - sull'appello n. 860/2015
 depositato il DD/MM/2015
 - avverso la pronuncia sentenza n. 805/2014 Sez:1 emessa dalla Commissione Tributaria Provinciale di FERRARA

 <part P="A"> contro:
 A SOC. COOP. A R.L. IN LIQUIDAZIONE
 XXX</part>

 difeso da:
 OA
 XXX

 <part P="B">proposto dall'appellante:
 AG. ENTRATE DIREZIONE PROVINCIALE FERRARA</part>

 Atti impugnati:
 AVVISO DI ACCERTAMENTO n° THD031300938 IVA-OP.NON IMP. 2010


 FATTO E DIRITTO
 Si controverte del disconoscimento delle cessioni intracomunitarie e
 all’esportazione da parte di A Scarl per mancata dimostrazione della
 effettiva fuoriuscita delle merci cedute (prodotti ortofrutticoli) dal territorio
 italiano o comunitario, con conseguente recupero dell’IVA al 4%
 (escludendosi il regime di non imponibilità delle cessioni) per complessivi
 euro 103.934.

 
 <claim ID="Claim1" G="1" P="A"> La CTP ha respinto la censura di violazione dell'art. 12 dello Statuto</claim> 
 <claim ID="Claim2" G="1" P="A">ma ha ritenuto sufficienti i riscontri probatori offerti da A Scarl sulla
 effettività delle cessioni intracomunitarie, consistenti in fatture di vendita,
 mastrini relativi ai singoli clienti, libro giornale, lettere di vettura compilate
 nei suoi campi dalla cedente e solo alcune, acquisite successivamente
 all’accertamento, anche dai cessionari comunitari, elenchi mensili
 INTRASTAT, contabilità da cui risultano i pagamenti, anche se in contanti,
 e dichiarazioni fiscali. Quanto a 3 operatori comunitari con codice IVA
 cessato o non ancora aperto, CTP ritiene trattarsi di irregolarità formale di
 cui non è responsabile il cedente.</claim>
 <claim ID="Claim3" G="1" P="A">Conclude che l’infondatezza del rilievo si
 estende anche alle cessioni extracomunitarie.</claim>
 



 
 <req ID="Req1" G="2" P="B">Appella l’ufficio.</req>
 
 
 <mot ID="Mot1" G="2" O="Req1">Il Collegio rileva quanto segue:

 - sulla infondatezza della censura di violazione dell’art. 12 dello Statuto
 non c’è appello incidentale, non essendo costituita A, pertanto il rigetto
 sul punto è definitivo;
 - nel merito, va premesso che non è sufficiente precostituirsi da sè
 unilateralmente i mezzi di prova favorevoli del fatto controverso (Cass.
 16328/14), come invece è per tutta la documentazione valorizzata dalla CTP,
 che non prova affatto il trasporto verso un paese comunitario né l’uscita dal
 territorio doganale comunitario. Per queste ultime operazioni l’unica prova
 oggettiva utile sarebbe la documentazione doganale, o altra di provenienza
 ufficiale comprovante il transito al confine comunitario.
 - per le cessioni intracomunitarie, invece, è necessaria la lettera di
 vettura CMR sottoscritta dal trasportatore e dal destinatario; sul punto
 A si era riservata di procurarsi alcuni CMR completi presso i clienti ma,
 a parte l’esiguo numero, non ha mai corrisposto alla richiesta del funzionario
 di documentare le modalità di richiesta presso i clienti stessi e di acquisizione
 dai medesimi;
 - nonostante la rilevanza degli importi e il rischio delle sanzioni, i
 pagamenti avvenivano tutti per cassa da parte dell’autista o dell’incaricato in
 mercato della ditta estera, le cui firme sono illeggibili, spesso dopo la
 chiusura dello stand e quindi nelle mani dei facchini del mercato, cosa assai
 inverosimile;
 - non sono stati rinvenuti contratti, neanche di assicurazione per il
 trasporto, né dotazione di celle frigorifere (asseritamene prestate da
 OV che però, pur disponendo di solo tre celle, risulta prestarle anche a
 SSS e C S.r.l. (ditte pure accertate dall’ufficio per i
 medesimi fatti), gratuitamente ma senza alcun contratto di comodato d’uso;
 - infine, il Codice IVA mancante delle ditte B, A2 e NL
		è condizione per la soggettività passiva d’imposta di tali cessionari,
 e quindi presupposto per la non imponibilità delle cessioni, perciò non può
 considerarsi mero requisito formale.
 In definitiva, tutta la documentazione prodotta da A è formata
 unilateralmente dalla stessa, e manca qualunque minima prova oggettiva del
 transito alla frontiera nazionale o comunitaria e del ricevimento a
 destinazione.
 I pochissimi CMR prodotti dopo l’accertamento non possono
 considerarsi probanti in mancanza di dimostrazione sulle modalità di
 richiesta e acquisizione, a parte che si riferiscono ad un limitatissimo e quindi
 non esemplificativo numero di operazioni.
 Le descritte modalità di pagamento, la mancanza di contratti di cessione
 e assicurazione, la mancanza di dotazioni strumentali idonee alla
 conservazione di ingenti quantitativi di merce deperibile in attesa di essere
 ritirata, spesso in ritardo, costituiscono presunzioni gravi, precise e
 concordanti nel senso dalla inverosimiglianza della ricostruzione di A
 Scarl, che comunque non ha in alcun modo assolto l’onere probatorio sulla
 effettività delle esportazioni (cfr. Cass. 1670/2013, 13457/12, 20575/11,
 3603/09, 21956/10, 12964/13), gravante sul soggetto che invoca il regime di
 non imponibilita ex art. 4, comma 1 DI 331/1993, secondo le ordinarie regole
 di riparto dell’“‘onus probandi” (art. 2697 C.c.).</mot>
 
 
 
 P.Q.M.
 <dec ID="Dec1" G="2" E="1" O="Req1"> La C.T.R. Emilia Romagna, Sez. V, Bologna, accoglie l’appello RGA 860/15 e, in riforma della appellata sentenza 805/1/14 della CTP di Ferrara, respinge il ricorso di primo grado.</dec>

 Spese secondo soccombenza, liquidate in euro 2000 a carico di A Scarl e in favore dell’ Agenzia delle Entrate.

 
 Bologna,DD/MM/2018
 
 IL RELATORE 
 IL PRESIDENTE
 

</body>