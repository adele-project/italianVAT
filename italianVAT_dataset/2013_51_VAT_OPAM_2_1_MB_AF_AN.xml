<?xml version='1.0' encoding='utf8'?>
<body>


 REPUBBLICA ITALIANA
 IN NOME DEL POPOLO ITALIANO
 
 REG.GENERALE
 N° 2681/07
 
 LA COMMISSIONE TRIBUTARIA REGIONALE
 DI PALERMO SEZ.STACCATA DI MESSINA SEZIONE 2
 
 riunita con l'intervento dei Signori:
 
 giu1 Presidente
 giu2 Relatore
 giu3 Giudice
 
 ha emesso la seguente SENTENZA
 
 - sull'appello n. 2681/07
 depositato il DD/MM/2007
 
 - avverso la sentenza n. 173/10/06
 emessa dalla Commissione Tributaria Provinciale di MESSINA
 
 proposto dall'ufficio: 
 <part P="A">AG.ENTRATE DIREZIONE PROVINCIALE MESSINA</part>
 
 controparte:
 <part P="B">BC
 XXX</part>
 
 difeso da:
 AB
 XXX
 
 
 Atti impugnati:
 AVVISO DI ACCERTAMENTO n° RJD010100143 2004 IRPEF-ADD.REG, 1998
 AVVISO DI ACCERTAMENTO n° RJD010100143 2004 IRPEF-ADD.COM. 1998
 AVVISO DI ACCERTAMENTO n° RJD010100143 2004 IVA+IRPEF+IRAP 1998
 
 SVOLGIMENTO DEL PROCESSO
 
 Il Sig. BC, esercente l’attività di commercio all’ingrosso di animali vivi, in data DD.MM.2005 ha avuto notificato l’avviso di accertamento n. RJD010100143 2004, relativo a Irpef, Irap ed Iva per l’anno 1998, con cui, a seguito del PVC della Guardia di Finanza di Barcellona P.G. del DD.MM.2004, consegnato alla parte in pari data, si contestava l’indebita detrazione di costi mediante l’utilizzo di fatture riferibili ad operazioni soggettivamente inesistenti, accertando un maggior reddito d’impresa ai sensi dell’art.39, co,1, lettera d), del DPR 600/73 ed una maggiore IVA, ai sensi dell’art.54, co.2, ed art.55, co.1, del DPR 633/72. In particolare, dalla segnalazione della Guardia di Finanza di Tricase, che aveva eseguito verifiche presso la ditta SC SRL e MC SRL, era risultato trattarsi di società di comodo, “cartiere”, soggetti operanti secondo lo schema dell’interposizione fittizia per nazionalizzare gli acquisti intracomunitari, senza beni strumentali, capitale sociale minimo, senza personale dipendente, operavano per breve tempo ed omettevano di versare l’Iva all’Erario. Inoltre, sulla base delle notizie contenute nelle informative di reato, risultava che gli acquisti in contestazione erano stati effettuati direttamente dal cessionario intracomunitario e tuttavia le fatture sono state emesse dalle società cartiere nazionali, che indebitamente detraevano l’Iva.
 
 
 <req ID="Req1" G="1" P="B">Avverso il suindicato atto, il Sig: BC presentava ricorso alla Commissione Tributaria Provinciale di Messina,</req> 
 <claim ID="Claim1" G="1" P="B" PRO="Req1">per difetto di motivazione ed illegittimo ricorso al metodo induttivo.</claim>
 <claim ID="Claim2" G="1" P="B" PRO="Req1">Eccepiva, inoltre; la nullità dell’atto impugnato </claim> 
 <arg ID="Arg1" G="1" P="B" PRO="Claim2">perché basato su circostanze non provate ma solo presunte, considerato che le operazioni commerciali sarebbero state effettivamente poste in essere con le società qualificate come “cartiere”.</arg>
 <claim ID="Claim3" G="1" P="B" PRO="Req1">Nel merito, eccepiva l’infondatezza ed erroneità della pretesa tributaria.</claim>
 <req ID="Req2" G="1" P="B">Chiedeva, in subordine, la non applicazione delle sanzioni,</req> 
 <claim ID="Claim4" G="1" P="B" PRO="Req2">in considerazione della buona fede e dell’incensuratezza del Sig. BC.</claim>
 
 <claim ID="Claim5" G="1" P="B" PRO="Req3">L'Agenzia delle Entrate, Ufficio di Barcellona P.G., si costituiva in giudizio, e rilevava che l’obbligo di motivazione dell’avviso di accertamento è da considerarsi pienamente soddisfatto e che l'accertamento è stato effettuato del tutto legittimamente,</claim> 
 <arg ID="Arg2" G="1" P="A" PRO="Claim5">in applicazione del 1 comma dell’art.39 del DPR 600/73, vale a dire il c.d. accertamento analitico-induttivo, che consente la rettifica delle dichiarazioni anche in base agli altri dati e notizie raccolti e i modi previsti dall’art. 32 del citato DPR 600/72. Nel merito, l'Ufficio precisava che le contestazioni attinenti l’utilizzazione di fatture “soggettivamente inesistenti” emesse dalla ditta “SC S.r.l.” e “MC S.r.l.” scaturiscono dalla verifica effettuata dalla G. di F. di Tricase, che ha accertato che le menzionate società, per una serie di elementi gravi, precisi e concordanti, devono ritenersi “cartiere”, vale a dire ditte fittizie e non realmente operative.</arg>
 
 
 <dec ID="Dec1" G="1" E="1" O="Req1">La CTP adita, con sentenza n. 173/10/06 emessa il DD.MM.2006, accoglieva il ricorso, annullando l’opposto avviso di accertamento</dec>
 e compensando le spese del giudizio,
 
 
 <mot ID="Mot1" G="1" O="Req1">sul presupposto che “nessuna evasione può essere attribuita al ricorrente che ha regolarmente contabilizzato e registrato nelle scritture contabili, sia ai fini IVA che ai fini delle II. DD., le cessioni fattegli con le fatture che, a parere dell’Ufficio, debbono ritenersi soggettivamente inesistenti” e che “le fatture di acquisto emesse dalla SC S.r.l. e dalla MC si riferiscono ad operazioni commerciali effettivamente avvenute tra la ditta BC e la SC ed i relativi pagamenti sono avvenuti con assegni bancari non trasferibili”.</mot>
 
 
 
 
 <req ID="Req4" G="2" P="A">Avverso la suddetta sentenza, l’Agenzia delle Entrate, Ufficio di S. Agata di M., ha proposto appello, chiedendo la riforma della sentenza</req> 
 <claim ID="Claim6" G="2" P="A" PRO="Req4">e precisando che l’accertamento deriva da elementi gravi, precisi e concordanti, tali da far ritenere l’esistenza di un accordo fraudolento tra il contribuente e le società che hanno emesso le fatture, che devono ritenersi cartiere.</claim> 
 <arg ID="Arg3" G="2" P="A" PRO="Claim6">Il contribuente aveva acquistato animali vivi solo documentalmente dalle cartiere, che emettevano le fatture senza alcun ricarico, anzi ad un prezzo inferiore rispetto a quello di acquisto con l’applicazione dell’IVA, mentre in realtà gli animali venivano inviati da società estere direttamente al BC.</arg>
 
 Il Sig. BC, rappresentato e difeso dal Rag. Commercialista AB, si costituiva in giudizio con “controdeduzioni con devoluzione” 
 <req ID="Req6" G="2" P="B">ed “appello incidentale”,</req>
 <claim ID="Claim7" G="2" P="B" PRO="Req5">deducendo quanto segue: In via pregiudiziale:
 1) l’inesistenza giuridica della notificazione dell’atto di appello,</claim>
 <arg ID="Arg4" G="2" P="B" PRO="Claim7">avvenuta tramite servizio postale, determinata dalla mancanza della relata di notifica e della relativa sottoscrizione ad opera del messo notificatore.</arg>
 2) <claim ID="Claim8" G="2" P="B" PRO="Req5">inammissibilità dell’atto di appello per la mancanza di specifici motivi d’impugnazione, requisito di cui all’art. 53, co.1, del d.lgs. 546/92, che ha la funzione di segnare esattamente i limiti della devoluzione, nonché di evidenziare gli errori commessi dal primo giudice e pertanto di identificare le concrete ragioni per cui se ne invoca la riforma.</claim> 
 3) <claim ID="Claim9" G="2" P="B" PRO="Req5">acquiescenza parziale, ex art. 329, co.2, c.p.c. delle statuizioni della sentenza sui rilievi ai fini IRPEF ed IRAP, su cui si è formato il giudicato interno.</claim>
 <claim ID="Claim10" G="2" P="B" PRO="Req5">In via procedurale, l’appellante chiede al Collegio di verificare che l’appello sia stato depositato presso la segreteria della CTP che ha emesso la sentenza.</claim>
 <claim ID="Claim11" G="2" P="B" PRO="Req5">In via principale, il Sig. BC fa rilevare l’infondatezza delle argomentazioni dell’Ufficio appellante.</claim>
 <arg ID="Arg5" G="2" P="B" PRO="Claim11">In particolare, premesso che il contribuente ha adempiuto a tutti gli obblighi contabili e fiscali, ha concluso nel 1999 molteplici operazioni commerciali di acquisto di animali vivi da almeno 150 fornitori, ha fornito la documentazione comprovante la effettività delle operazioni con le società SC Srl e MC S.r.1., che la presunta vendita sottocosto non è stata dimostrata in alcun modo dall’Ufficio, che nessuna normativa impone ad un operatore commerciale di investigare sulle condotte compiute da terze società con cui concluda operazioni commerciali, è principio indiscusso che il fatto da provare sia sempre desumibile in concreto da un fatto noto e certo o da elementi di riscontro obiettivo, non evidenziati nella fattispecie, ed è compito dell'Ufficio, che contesta alla ditta BC l’esistenza di un “consilium fraudis”, dimostrare che lo stato di cartiera della SC e della MC fosse a conoscenza della ditta BC. Non a caso la Corte di Giustizia della UE ha disposto che “nelle frodi carosello il diritto alla detrazione dell'IVA può essere limitato nei confronti del cessionario solo se è oggettivamente dimostrato che questi era consapevole di aver partecipato alla frode”. Nel caso di specie, il contribuente con la documentazione prodotta (fatture, lettere di vettura, bolle di accompagnamento, certificati sanitari e pagamenti effettuati con assegni bancari non trasferibili, giornale di contabilità) ha dimostrato di avere agito in buona fede e con la massima ragionevolezza e trasparenza nel porre in essere gli acquisti in questione.</arg>
 L’appellato propone, altresì, appello incidentale alla sentenza de quo, per la mancata condanna dell’Ufficio, quale parte soccombente, alle spese e onorari di causa.
 <req ID="Req5" G="2" P="B">Chiede il rigetto dell’appello dell’Ufficio,</req> con vittoria di spese e compensi del doppio grado del giudizio.
 
 
 MOTIVI DELLA DECISIONE
 Alla P.U. in data odierna, sono presenti il rappresentante dell’Ufficio Dott. IV ed il rappresentante dell’appellato Dott. AB, che hanno insistito nelle proprie ragioni e domande.
 <mot ID="Mot2" G="2" O="Claim7">In via pregiudiziale, il Collegio prende in esame le eccezioni poste dall'appellato sull’ammissibilità dell’appello, la cui notifica sarebbe irregolare e sarebbe mancante di specifici motivi d’impugnazione.
 Sul punto, il Collegio osserva che il ricorso in appello è proposto nelle forme di cui all’art. 20, commi 1 e 2, del d.lgs. 546/92, che prevede la spedizione a mezzo posta in plico raccomandato senza busta con avviso di ricevimento, e deve essere depositato entro trenta giorni nella segreteria della Commissione tributaria, a norma dell’art.22, commi 1, 2 e 3 del citato decreto. Ove il ricorso non sia notificato a mezzo di ufficiale giudiziario, l’appellante deve depositare copia dell’appello presso la segreteria della commissione tributaria che ha pronunciato la sentenza impugnata. 
 Dalla documentazione in atti si evince che l'Ufficio ha spedito l’appello con raccomandata a.r. ed ha puntualmente depositato la copia dello stesso presso la segreteria della commissione adita e presso la segreteria della commissione tributaria provinciale che ha emesso la sentenza appellata.</mot> 
 <mot ID="Mot3" G="2" O="Claim8">Osserva, inoltre che l’atto di appello contiene tutti gli elementi previsti dall’art. 53, comma 1, del d.lgs. 546/92.</mot>
 Pertanto, le eccezioni pregiudiziali del contribuente appellato sono infondate e l’appello deve ritersi immune da vizi che possano inficiare la sua ammissibilità.

 <mot ID="Mot4" G="2" O="Claim6">Verificata l'ammissibilità dell’appello, il Collegio passa a trattare il merito della controversia.
 Preliminarmente, si osserva che la controversia in esame si inserisce nelle varie problematiche in materia di commercio all’ingrosso di bovini vivi a livello comunitario, dove, con molta frequenza, si registra una tipologia fiscale del tipo ‘frode carosello”, che si articola attraverso l’utilizzo di società che, interponendosi tra il venditore originario ed il destinatario finale, svolgono attività di intermediazione commerciale, emettendo la fattura nei-confronti della società italiana acquirente. 
 Il più delle volte, però, queste società si sono dimostrate semplici “cartiere” (società non operative, senza struttura commerciale, senza dipendenti e beni strumentali), che, oltre ad eludere i controlli sanitari a tutela della salute pubblica, servono, sostanzialmente, al solo scopo di evadere le imposte da pagare ed in particolare l'IVA.
 Nel caso in esame, l’impugnato avviso di accertamento è stato emesso a seguito del controllo della dichiarazione UNICO: PF/2000, relativa ai redditi per l’anno 1999, sulla base del p.v.c. della Guardia di Finanza di Barcellona P.G. del DD.MM.2004, ritualmente notificato alla parte. 
 Dal predetto verbale si evince che, a seguito di segnalazioni e note della Guardia di Finanza di ricase, era risultato che le ditte SC SRL e RC SRL, cedenti del contribuente appellante, erano società di comodo, operanti secondo lo schema dell’interposizione fittizia, “cartiere”, e non hanno mai versato alcuna IVA all’erario. 
 Sul punto, si ritiene che l’errore in cui sono incorsi i primi giudici che, non tenendo conto del particolare meccanismo di applicazione dell’iva, non hanno considerato il profilo soggettivo della fattispecie, considerando le operazioni esclusivamente dal punto di vista oggettivo.
 Per quanto riguarda il meccanismo di detrazione dell IVA di cui all’art.19, si osserva che quest’ultimo presuppone che gli acquisti di beni si effettuino da un soggetto operativo, mentre nella fattispecie è risultato che la SC Srl e la MC Srl erano “cartiere”. 
 E' incontestabile, infatti, che l’emissione di fatture non è di per sé sufficiente a consentire il diritto alla detrazione dell’imposta, sicché, nel caso considerato, pur avendo il contribuente soggetto passivo Iva annotato le fatture, non ha diritto ad operare la detrazione di cui all’art.19 del DPR 633/72 in quanto esse provengono da soggetti “cartiere”, evasori totali che non hanno assolto I’Iva. 
 Sul punto si sottolinea come, anche se le fatture indicano operazioni effettivamente realizzate, il riferimento a soggetti (cedenti) diversi da quelli che le hanno effettivamente poste in essere (operatori francesi) non consente l’applicabilità del meccanismo di detrazione dell’Iva previsto dall’art.19. 
 E' noto inoltre che l'inesistenza di una operazione ai fini Iva (donde la qualificazione di operazioni inesistenti in generale), non va riferita alla mancanza assoluta della stessa ma ad ogni divergenza tra la realtà commerciale e la sua espressione documentale, come è avvenuto nel caso considerato per l’accertata e non contestata inesistenza di uno dei due operatori economici. (Cassazione n.1950/2007 e n.1579/2007). 
 Nella diversa ipotesi si realizzerebbe un indebito rimborso. 
 Giova rilevare, a tal uopo, che secondo un consolidato orientamento giurisprudenziale di legittimità e di merito, l’acquisto di merci da società fittizie non comporta per il contribuente l’automatica partecipazione all’evasione fiscale posta in essere da parte della ditta intermediaria cedente, se dimostra che è acquirente in buona fede. (Cassazione n.21566/2008 e n.6114/2009). 
 Giova richiamare, sul punto, l'ordinanza della Corte di Cassazione del DD.MM.2009 che, decidendo sul ricorso del Sig. BC contro la sentenza n. DD/MM/07 (Avviso di rettifica Iva 1996) di questa Commissione Tributaria Regionale, ha rigettato il ricorso per “manifesta infondatezza”. 
 In particolare la Suprema Corte ha ritenuto che avendo il contribuente utilizzato fatture emesse da una “cartiera”, in difetto di qualsiasi prova contraria, non può che ritenersi la sua piena consapevolezza della frode.
 Ciò chiarito, va osservato che l’opposto avviso di accertamento riguarda anche indebite detrazioni operate dall’appellato ai fini delle imposte IRPEF ed IRAP e, pertanto, a tal fine il problema vero è dato dalla detraibilità dei costi relativi alle operazioni indicate nelle fatture emesse dalle società “cartiere”. 
 A tal uopo, deve precisarsi che ai fini della determinazione del reddito di impresa, i costi documentati in fatture per operazioni soggettivamente inesistenti non possono essere dedotti dal committente/cessionario (così come va negato il diritto alla detrazione dell'Iva) ove non ricorra la prova dell'assenza dei presupposti dell'illecito penale, integrando invero tale operazione, tradizionalmente, il reato di falso documentale, rilevante sia come concorso nell'emissione di fattura falsa, sia come utilizzazione a fini d’evasione; infatti, la derivazione dei costi da un'attività integrante illecito penale comporta il venir meno dell'indefettibile requisito dell'inerenza trai costi medesimi e l'attività imprenditoriale, inerenza che è onere del contribuente provare, al pari dell'effettiva sussistenza e del preciso ammontare dei costi medesimi. 
 Alla stregua delle considerazioni che precedono ed attesa l’unità di trattamento della detrazione dell'iva e quello della deduzione dei costi ai fini dell'imposizione diretta, di fronte al fenomeno della fatturazione per operazioni soggettivamente inesistenti, in considerazione, altresì, del fatto che l'interposizione fittizia scredita l'ordinaria efficacia probatoria della fattura, le doglianze del contribuente appellato si rivelano infondatee vanno disattese.</mot>
 In conclusione, avendo l’Ufficio emanato l’ atto de quo” sulla base dei rilievi della Guardia di Finanza, della documentazione (lettera di vettura internazionale), dei dati ed elementi rinvenuti presso il contribuente, legittimamente acquisiti e relativi allo stesso ed alle cedenti “società cartiere”, l'accertamento risulta eseguito in osservanza al dettato dell’art.54 DPR n. 633/72 e dell’art. 39 del DPR n.600/1973, e quindi legittimo e va confermato.
 <mot ID="Mot5" G="2" O="Req4">Infine, considerato che l’onere di provare la sussistenza di tutte le condizioni soggettive ed oggettive per l’esercizio del diritto alla detrazione (art.19 DPR 633/72) ricade sul contribuente (come è affermato anche dalla Corte di Giustizia Europea), constatato dall’esame degli atti e dalla discussione in P.U., che quest’ultimo si è limitato a generiche affermazioni senza fornire, né in fase procedimentale amministrativa, né in corso di giudizio, alcuna prova contraria idonea a dimostrare che le operazioni sono state poste in essere con soggetti effettivamente esistenti e quindi la sussistenza delle condizioni che legittimano la detrazione d’imposta e che non ha indicato alcun elemento o fatto impeditivo della pretesa erariale, mentre l’Ufficio ha dimostrato l’esistenza di soggetti interposti che hanno posto in essere, secondo quanto accertato dalla Guardia di Finanza “un meccanismo fraudolento” e violazioni di rilevanza penale (secondo I’ Ufficio)</mot>
 l’atto è legittimo e l’appello dell’Ufficio risulta fondato e va accolto.
 
 Precluso ogni altro esame nel merito che, in ogni caso si intende assorbito, omessa ogni altra attività istruttoria ed irrilevante ogni altra questione ed eccezione che deve intendersi non accolta, la Commissione accoglie l’appello dell’Ufficio e conferma l’atto opposto. 
 Considerata la particolare complessità della materia, sussistono giusti motivi per la compensazione delle spese del giudizio.
 

 P.Q.M.
 
 <dec ID="Dec2" G="2" E="1" O="Req4">In riforma della sentenza appellata, accoglie l’appello e conferma l’avviso di accertamento impugnato.</dec> 
 Spese compensate.
 
 Così deciso in Messina in data DD.MM.2013
 
 IL PRESIDENTE giu1
 IL GIUDICE RELATORE giu2
 

</body>