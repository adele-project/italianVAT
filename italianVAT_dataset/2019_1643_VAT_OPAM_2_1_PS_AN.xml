<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE DI XXX SEZIONE 11

 riunita con l'intervento dei Signori: 
 giu1 Presidente e Relatore
 giu2 Giudice
 giu3 Giudice
 

 ha emesso la seguente
 SENTENZA

 REG. GENERALE N° 203/2019

 - sull'appello n. 203/2019
 depositato il DD/MM/2019

 - avverso la pronuncia sentenza n. 2074/2018 Sez:21 emessa dalla Commissione Tributaria Provinciale di XXX

 <part P="A">contro:
 AG. ENT. DIREZIONE PROVINCIALE I DI XXX
 VIA XXX</part>

 <part P="B">proposto dagli appellanti:
 MM
 SOGIO ANNO 2010 DI M.A. DI PL SNC
 VIA XXX</part>

 difeso da:
 AM
 VIA XXX

 difeso da:
 DR AB
 VIA XXX

 Atti impugnati:
 AVVISO DI ACCERTAMENTO n° T9B02RC19843/2016 IVA-OP.IMPONIB. 2010
 AVVISO DI ACCERTAMENTO n° T9B02RC19843/2016 IRAP 2010

 - sull'appello n. 205/2019
 depositato il DD/MM/2019

 - avverso la pronuncia sentenza n. 2052/2018 Sez:21 emessa dalla Commissione Tributaria Provinciale di XXX

 <part P="C">contro:
 AG. ENT. DIREZIONE PROVINCIALE II DI XXX
 VIA XXX</part>

 <part P="D">proposto dagli appellanti:
 MM
 VIA XXX</part>

 difeso da:
 AB
 VIA XXX

 difeso da:
 AVV AM
 VIA XXX

 Atti impugnati:
 AVVISO DI ACCERTAMENTO n° T9D013B21825/2016 IRPEF-ADD.REG. 2010
 AVVISO DI ACCERTAMENTO n° T9D013B21825/2016 IRPEF-ALTRO 2010



 
 <dec ID="Dec1" G="1" E="0" O="Req1"><req ID="Req1" G="1" P="B|D">Con due distinte, contestuali sentenze la Commissione di primo grado ha respinto i ricorsi del contribuente avverso i due accertamenti induttivi dei redditi 2010 emessi, all'esito di un PVC della Polizia tributaria ed in mancanza di dichiarazioni, nei confronti della società M.A. snc, esercente un bar in XXX, e suo personale in quanto socio al 50%.</req></dec>
 

 
 <mot ID="Mot5" G="1" O="Req1">Entrambe le motivazioni hanno infatti respinto, richiamando sul punto l'insegnamento della S.C., la tesi del contribuente, socio solo dal luglio in poi e non per tutto il 2010, secondo cui il reddito avrebbe dovuto essergli imputato in proporzione al limitato periodo di partecipazione alia società.</mot>
 
 
 
 Ciascuna sentenza ha poi posto le relative spese di lite a carico del soccombente ricorrente.
 



 
 <req ID="Req2" G="2" P="B|D">Il quale ha quindi proposto separati — ed ora riuniti — appelli avverso le due sentenze,</req> 
 <claim ID="Claim1" G="2" P="B|D" PRO="Req2">lamentando anzitutto appunto la loro duplicazione, pur dopo che era stata disposta la riunione dei processi, con l’effetto di costringere a raddoppiare le impugnazioni e i costi:</claim> 
 <claim ID="Claim5" G="2" P="B|D" PRO="Req2">per di più la sentenza concernente il reddito di socio sarebbe nulla in quanto risulta, stando al numero di r.g., precedente e non successiva a quella, presupposta, sul reddito della società.</claim> 
 <claim ID="Claim2" G="2" P="B|D" PRO="Req2">In particolare, quanto a quest'ultimo accertamento, l'impugnazione richiama quanto già segnalato in ricorso e non aiutato dai primi Giudici, cioè che non si sia tenuto dei costi necessariamente sostenuti (essendo inverosimili i costi ammessi per meno di 4mila euro a fronte di oltre 100mila di ricavi),</claim> 
 <arg ID="Arg2" G="2" P="B|D" PRO="Claim2">seppur non documentabili dall’appellante (di fatto un dipendente) anche per l'irreperibilità degli attuali soci, del commercialista dell'epoca, mai neppur iscritto all'Albo, e della stessa società. Segnala, ancora, l'errore di aver calcolato l’IVA al 20% e non al 10% come previsto per l'attività di bar-tavola fredda.</arg>
 <claim ID="Claim3" G="2" P="B|D" PRO="Req2">
 Quanto all'accertamento IRPEF, l'appello ne denuncia ancora la nullità per l'incertezza generata dall'erronea indicazione in due passaggi della motivazione di un'altra, ignota società e di una diversa annualità e ne eccepisce la “prescrizione” in quanto notificato il DD-MM-2017, oltre il quinquennio.</claim>
 Infine, entrambi gli appelli censurano in ogni caso le condanne alla rifusione delle spese di lite, ricorrendo eccezionali e gravi ragioni per una loro compensazione.

 <req ID="Req3" G="2" P="A|C">L'Agenzia delle Entrate si è costituita in entrambi gli appelli, replicando partitamente a tutti gli argomenti di controparte e chiedendo la conferma integrale delle sentenze impugnate.</req> 
 <claim ID="Claim4" G="2" P="A|C" CON="Req2">Eccepisce, in specie, l'inammissibilità di tutte le contestazioni del contribuente non già formulate in primo grado</claim> <arg ID="Arg3" G="2" P="B|D" PRO="Claim4">(la prescrizione essendo peraltro anche insussistente, dato il termine settennale in caso di omessa dichiarazione)</arg> <claim ID="Claim6" G="2" P="A|C" CON="Req2">e rivendica la correttezza degli accertamenti anche nel quantum per ciò che concerne l'ammontare dei costi riconosciuti e l'aliquota IVA applicata.</claim>
 

In data 25-3-2019 l'appellante ha depositato ulteriori “memorie illustrative” per ribadire le censure formulate e soprattutto sottolineare l'ammissibilità delle sue nuove difese, in quanto non costituenti eccezioni in senso proprio.

 
 Le impugnazioni possono essere accolte per quanto di ragione solo in ordine alla regolazione delle spese di lite. Nel merito, infatti, gli accertamenti e le prime sentenze devono essere confermati.

 <mot ID="Mot1" G="2" O="Claim3">Non più riproposto in questo grado quel riferito motivo di ricorso già (ben) respinto dalla prima sentenza, va ribadito anzitutto come l'evidente errore materiale - immediatamente percepibile come tale anche da un destinatario privo di conoscenze tecniche - nella denominazione della società accertata in due passaggi di un accertamento (ma non in altri) di certo non ha impedito al contribuente di comprendere appieno l'oggetto e le ragioni, sia in fatto che in diritto, dell'atto impositivo e di svolgere perciò difese pertinenti, come dimostra del resto lo stesso contenuto del tempestivo ncorso che si riferisce appunto alla (esatta) partecipazione societaria.</mot>

 <mot ID="Mot2" G="2" O="Claim1">Neppur nessuna nullità affligge le sentenze impugnate, posto che la mancata valutazione di alcuni dei motivi dei ricorsi si traduce in censure d'appello da valutarsi in questa sede e che la loro, pur inopportuna, “duplicazione” non ne inficia la reciproca coerenza (di modo che è perfino superfluo interrogarsi, a fronte del contemporaneo deposito, su quale motivazione sia stata redatta prima).</mot>

 <mot ID="Mot3" G="2" O="Claim3">L'eccezione di prescrizione/decadenza del potere di accertamento, prima ancora che infondata (dato il termine settennale e non quinquennale previsto in caso di omessa dichiarazione), risulta poi evidentemente inammissibile, trattandosi di eccezione in senso proprio, non rilevabile d’ufficio, proposta per la prima volta in questo grado.</mot>

 <mot ID="Mot4" G="2" O="Claim2">Corretto, ancora, è l'accertamento dei costi, dal momento che essi coincidono necessariamente con l'ammontare dell'unica fattura emessa dalla società verificata: sta di fatto che l’appellante, al di là della generica lagnanza della “inverosimiglianza” di tale importo, non offre nessuna documentazione (e neppure nessuna indicazione) di eventuali, ulteriori e imprecisati costi, solo in astratto evocati.

 Così come, infine, corretta è la considerazione dell'IVA al 20%, dato che in fatto quell'unica fattura rinvenuta applica appunto tale aliquota e rappresenta quindi, nel caso di specie di mancata tenuta delle scritture contabili, ex artt. 39, co. 2°, d.P.R. 600/73 e 55 d.P.R. 633/72, una valida e non altrimenti superata presunzione per fa ricostruzione del reddito e delle imposte evase.</mot>

 Pur così confermato il merito delle decisioni di primo grado, possono essere invece interamente compensate quelle spese di lite: il limitato periodo di possesso delle quote societarie (da fine luglio 2010 a febbraio 2011) e soprattutto la comprovata, immediatamente successiva, assunzione del ricorrente come dipendente della società, se non valgono ad esonerarlo dalle responsabilità nei confronti dell’Erario connesse alla qualifica ricoperta, ne rivelano tuttavia il ruolo subordinato rispetto ai principali, più consapevoli, fraudolenti gestori della società, non a caso resisi poi irreperibili a danno (anche) dell’'appellante. La specificità della vicenda, come ora ricordata ariche nei suoi concreti aspetti soggettivi, integra dunque un motivo grave ed eccezionale di compensazione delle prime spese di lite.

 L'esito del presente giudizio, con la parziale reciproca soccombenza delle parti, suggerisce di compensare per intero tra le stesse anche le spese di questo grado.
 

 p.q.m.

 <dec ID="Dec2" G="2" E="1" O="Req2">la Commissione accoglie per quanto di ragione gli appelli riuniti e, per l'effetto, dichiara interamente compensate tra le parti le spese di lite del primo grado dei giudizi; conferma nel resto le sentenze impugnate.</dec>
 Dichiara interamente compensate tra le parti anche le spese processuali del presente grado.

 
 XXX, il DD MM 2019.
 

 ll Presidente, est.
 
 
</body>