<?xml version='1.0' encoding='utf8'?>
<body>



REPUBBLICA ITALIANA
IN NOME DEL POPOLO ITALIANO 

REG.GENERALE
N° 3769/2015

LA COMMISSIONE TRIBUTARIA REGIONALE
DI LAZIO SEZ.STACCATA DI LATINA SEZIONE 18

riunita con l'intervento dei Signori:
 giu1 Presidente
 giu2 Relatore
 giu3 Giudice

ha emesso la seguente
SENTENZA

- sull'appello n. 3769/2015
depositato il DD/MM/2015

- avverso la sentenza n. 576/2015 Sez:3 emessa dalla Commissione Tributaria
Provinciale di LATINA

<part P="A">contro:
AG. ENTRATE DIREZIONE PROVINCIALE LATINA</part>

<part P="B">proposto dall'appellante:
FA SRL
XXX</part>

difeso da:
TP
XXX

Atti impugnati:
AVVISO DI ACCERTAMENTO n° KF031200247 IRES-ALTRO 2007
AVVISO DI ACCERTAMENTO n° KF031200247 IVA-OP.IMPONIB. 2007
AVVISO DI ACCERTAMENTO n° KF031200247 IRAP 2007


FATTO

L'Agenzia delle Entrate di Latina, in data 19 aprile 2011, aveva notificato
alla società “FA S.r.l”, esercente l'attività di” commercio
all'ingrosso di frutta e ortaggi, l'avviso di accertamento n.° TKF031200247, per
l'anno d'imposta 2007, diretto al recupero delle maggiori imposte dovute per
effetto della ripresa a tassazione di interessi indeducibili (€.2.360,37) e di costi
disconosciuti, perché non documentati, (€ 144.190,00), ai sensi dell'art. 109
del dPR n. 917/1986; inoltre, ai sensi dell'art. 19 del dPR 633/1972, non era
stata riconosciuta in detrazione l'Iva per € 28.838,00.

Pertanto, erano stati determinati i seguenti maggiori tributi dovuti: Ires
€ 48.362,00; Irap € 7.750,00; Iva 28.838;00; mentre, tenuto conto delle
sanzioni irrogate per le annualità precedenti, veniva comminata una sanzione
pari ad € 29.870,00.

Il citato provvedimento si basava sul processo verbale di constatazione
della medesima Agenzia, redatto il.6 ottobre 2010 e regolarmente consegnato
al rappresentante legale della parte, che lo aveva sottoscritto in pari data.

I funzionari verbalizzanti avevano contestato alla ricorrente, per l'anno
d'imposta 2007, di aver portato in deduzione interessi indeducibili, perché
relativi ad un veicolo non risultante tra i cespiti ammortizzati, nonché elementi
negativi di reddito fatturati da due società, la "SS Soc. Coop. a rl" e la
“MS Società Cooperativa", entrambe inattive, che, unitamente ad
altri elementi dettagliatamente descritti nel Pvc, avevano rafforzato la
deduzione che le operazioni descritte nelle fatture fossero inesistenti.

In data DD MM 2011, la società aveva proposto istanza di
accertamento con adesione, ai sensi dell'art. 6, comma 2, del D. Lgs. n.
218/1997.


Il successivo contraddittorio si era concluso negativamente, perché
l'Ufficio aveva rilevato l'insufficienza dei documenti esibiti e l'inadeguatezza
delle giustificazioni addotte.



 
 <req ID="Req1" G="1" P="B">In data 28 ottobre 2011, la società contribuente aveva proposto ricorso contro l'avviso di accertamento,</req> 
 <claim ID="Claim1" G="1" P="B" PRO="Req1">prospettando la parziale illegittimità dell'atto
 in relazione al disconoscimento della deducibilità dei costi derivanti dalle
 fatture emesse dalla "SS Soc. Coop. a rl" e la "MS Società
 Cooperativa”, per un totale di euro 144.190,00 ed in relazione all'indetraibilità
 dell'Iva contenuta nelle citate fatture, per un importo pari ad euro 28.838,00.</claim>

 <arg ID="Arg1" G="1" P="B" PRO="Claim1">Nel merito, aveva sostenuto che l'Ufficio non avrebbe fornito la prova
 dell'inesistenza delle operazioni descritte nelle fatture, mentre dal canto suo la
 società avrebbe "incontrovertibilmente dimostrato con elementi certi e precisi"
 l'effettivo sostenimento di quei costi.</arg>

 <req ID="Req2" G="1" P="A">L'agenzia delle Entrate di Latina si era costituita in giudizio, contestando
 le avverse deduzioni e chiedendo il rigetto del ricorso.</req>
 

 
 <dec ID="Dec1" G="1" E="0" O="Req1">All’esito del giudizio di primo grado, la Commissione provinciale di Latina, con sentenza n. 128/3/2012, depositata in segreteria il 9 maggio 2012, aveva respinto nel merito il ricorso.</dec>

 La sentenza era passata in giudicato, per mancata impugnazione, il 24
 dicembre 2012.

 In data 26 giugno 2013, la società aveva presentato istanza di
 revocazione straordinaria contro la sentenza, ai sensi degli artt. 64 e 65 del D.
 Lgs. n. 546/1992, adducendo “il ritrovamento di documentazione nuova dopo il
 passaggio in giudicato della sentenza”.

 L'Agenzia delle Entrate si era costituita in giudizio, chiedendo che
 venisse dichiarata l'inammissibilità della revocazione straordinaria, perché
 non ricorreva il presupposto previsto dall'art. 64del D.Lgs. n. 546/92 e dall'art.
 395 c.p.c. n. 3), secondo cui "dopo la.sentenza sono stati trovati uno o più
 documenti decisivi che la parte non aveva potuto produrre in giudizio per causa
 di forza maggiore o per fatto dell'avversario".

 La Ctp di Latina con la sentenza n. 576/03/2015, depositata il 17 marzo
 2015, aveva dichiarato inammissibile la revocazione straordinaria perché "la
 documentazione rinvenuta dalla società, era stata già esaminata dall'Ufficio
 nell'ambito della verifica fiscale condotta a carico della società ricorrente, di cui
 la parte era a conoscenza, per i cui i documenti prodotti non sono decisivi per la
 revocazione della sentenza emessa”.

 In particolare, aveva ritenuto che “neanche in questa sede sono stati
 addotti validi elementi di contrasto ai dati in possesso dell'Amministrazione,
 acquisti nell'ambito delle indagini istruttorie compiute dai funzionari
 dell'Agenzia”.

 Inoltre, aveva rilevato che “la documentazione è la stessa che la parte
 aveva prodotta in sede di accertamento con adesione”.

 Pertanto, aveva concluso che “non sussiste la causa di forza maggiore, per
 produrre la revoca della sentenza citata”.

 In conclusione, aveva rilevato che “avverso la sentenza n 128/03/2012
 depositata in data 09/05/2012, oggetto di revoca, non è stato prodotto alcun
 appello, per cui visto che la sua impugnazione doveva avvenire entro e non oltre
 il 24/12/2012, considerato che detto termine è però decorso senza che la parte
 impugnasse la sentenza in esame, il tutto ha comportato il giudicato della
 sentenza stessa”.
 



 
 <req ID="Req3" G="2" P="B">La società ha proposto appello avverso la sentenza di primo grado,</req>
 <claim ID="Claim2" G="2" P="B" PRO="Req3">ribadendo che “per causa di forza maggiore ascrivibile al mancato ritrovamento delle fatture oggetto di ripresa a tassazione non è stato possibile presentare ricorso in appello da parte del ricorrente società “FA SRL.””</claim>

 <arg ID="Arg2" G="2" P="B" PRO="Claim2">In particolare, ha evidenziato che “la forza maggiore, impeditiva della produzione in giudizio dei documenti decisivi, ha determinato non l'indisponibilità di essi, bensì l'ignoranza del luogo di conservazione degli stessi, non addebitabile a colpe della parte in nessun grado di giudizio, ma per una negligenza di un collaboratore dello studio prontamente allontanato non è stato possibile visionare la documentazione idonea per proporre ricorso in appello fino al momento in cui, grazie al ritrovamento di essi, ne è stata possibile la produzione”.</arg>

 L'Agenzia si è costituita in giudizio ed ha replicato alle eccezioni
 formulate dalla contribuente.

 <claim ID="Claim3" G="2" P="A" PRO="Req4">In via preliminare, ha contestato che l'atto di appello debba essere ritenuto inammissibile, per mancanza della specificità dei motivi richiesta dall'art. 53 del D.Lgs. n. 546/1992 e, più, in generale, dall'art. 342 del codice di procedura civile.</claim>

 <claim ID="Claim4" G="2" P="A" CON="Req3">In subordine, ha chiesto la conferma della sentenza di primo grado, in quanto non sussiste la causa di forza maggiore, richiesta dall'art. 64 del D.Lgs. 546/92 e dall'art. 395 c.p.c. n. 3), per la revocazione straordinaria della sentenza.</claim>

 

DIRITTO

 
 1. <claim ID="Claim5" G="2" P="A" PRO="Req4">La prima questione all'esame del Collegio concerne la verifica della ammissibilità dell'atto di appello.

 Infatti, l'Agenzia delle Entrate nel costituirsi in giudizio, ha eccepito - in via pregiudiziale - l'inammissibilità del gravame, per omessa e incerta indicazione dei motivi specifici d' impugnazione, in violazione dell'art. 53, primo comma; del D.lgs. n. 546 del 1992.</claim>

 1.1. L'eccezione non è fondata.

 <mot ID="Mot1" G="2" O="Claim3">
 L'art. 53 del decreto legislativo n. 546 del 1992 dispone che “II ricorso in appello contiene l'indicazione della commissione tributaria a cui è diretto, dell'appellante e delle altre parti nei cui confronti è proposto, gli estremi della sentenza impugnata, l'esposizione sommaria dei fatti, l'oggetto della domanda ed i motivi specifici dell'impugnazione. Il ricorso in appello è inammissibile se manca o è assolutamente incerto uno degli elementi sopra indicati o se non è sottoscritto a norma dell'art. 18, comma 3”.

 Indubbiamente, la contribuente ha impugnato la sentenza di prime cure, rappresentando nuovamente di non aver potuto proporre appello avverso la pronuncia di condanna di primo grado, per causa di forza maggiore.

 In particolare, ha evidenziato che - per ignoranza del luogo di conservazione di specifici documenti - non aveva potuto giustificare il proprio operato ai fini fiscali.

 Nondimeno, la riproposizione di tale motivo di revocazione non vale ad escludere la possibilità di censurare la decisione negativa sulla relativa istanza.

 In tal senso, occorre tener conto dell’orientamento della Suprema Corte, secondo il quale “In tema di contenzioso tributario, la riproposizione, a supporto dell'appello proposto dal contribuente, delle ragioni di impugnazione del provvedimento impositivo in contrapposizione alle argomentazioni adottate dal giudice di primo grado assolve l'onere di impugnazione specifica imposto dall'art. 53 del d.lgs. n. 546 del 1992, atteso il carattere devolutivo pieno, nel processo tributario, dell'appello, mezzo quest'ultimo non limitato al controllo di vizi specifici, ma rivolto ad ottenere il riesame della causa nel merito. (Cass. civ. Sez. VI - 5 Ord., 22 gennaio 2016, n. 1200). 
 </mot>

 2. <claim ID="Claim6" G="2" P="B" PRO="Req3">La seconda questione concerne il merito della controversia.

 2.1. La società, in proposito, ha rappresentato che “per causa di forza
 maggiore ascrivibile al mancato ritrovamento delle fatture oggetto di ripresa a
 tassazione non è stato possibile presentare.ricorso in appello da parte del
 ricorrente società “FA SRL.””</claim>

 <arg ID="Arg3" G="2" P="B" PRO="Claim2">In particolare, ha evidenziato che “la forza maggiore, impeditiva della produzione in giudizio dei documenti» decisivi, ha determinato non l'indisponibilità di essi, bensì l'ignoranza del luogo di conservazione degli stessi, non addebitabile a colpe della parte in nessun grado di giudizio, ma per una negligenza di un collaboratore dello -studio prontamente allontanato non è stato possibile visionare la documentazione idonea per proporre ricorso in appello fino al momento in cui, grazie al. ritrovamento di essi, ne è stata possibile la produzione”.

 La società ricorrente ha sottolineato che “la documentazione ritrovata in data 15/06/2013. per; proporre ricorso per revocazione straordinaria e consistente nelle fatture sotto elencate è fondamentale e decisiva per poter spiegare il contenuto oggettivo delle stesse e la relazione delle stesse con l'attività che quotidianamente svolge la ricorrente e per poterla rappresentare in funzione della prosecuzione di giudizio” e che “in mancanza di tali documenti il contribuente stesso non ha potuto ricorrere in appello perché impossibilitato a difendersi”.

 Inoltre, ha fornito elencazione, con riferimento ai singoli conti, delle fatture oggetto di ripresa a tassazione, che sono ad oggi nella disponibilità del ricorrente e che si riserva di produrre”.</arg>

 2.2. <claim ID="Claim7" G="2" P="A" CON="Req3">L'Agenzia ha chiesto la conferma della sentenza di primo grado, in quanto non sussiste la causa di forza maggiore, richiesta dall'art. 64 del D.Lgs. 546/92 e dall'art. 395 c.p.c. n. 3), per la revocazione straordinaria della sentenza.</claim>

 <arg ID="Arg4" G="2" P="A" PRO="Claim7">Comunque, l'Ufficio ha ritenuto necessario precisare che “la parte qualifica come documenti indisponibili nel giudizio chiuso con la sentenza 128/03/2012, rinvenuti "solo" in data 15/06/2013, le fatture emesse dalla "SS Soc. Coop. Arl" e dalla "MS Società Cooperativa" che, invero, sono state esaminate dall'Ufficio nell'ambito della verifica fiscale condotta a carico della Contribuente e le cui copie (essendo rimasti nella disponibilità della parte gli originali) sono state allegate al Processo verbale di constatazione, emesso il 06/10/2010 e gia riversato agli atti di causa (allegato n. 2 delle memorie difensive dell'Ufficio di primo grado)”.</arg>

 2.3. Il rigetto dell'istanza di revocazione è corretto, per assenza dei presupposti normativi.

 <mot ID="Mot2" G="2" O="Claim4">
 L'art. 64, comma 2, del decreto legislativo n. 546 del 1992 dispone che “Le sentenze per le quali è scaduto il termine per l'appello possono essere impugnate per i motivi di cui ai numeri 1, 2, 3 e 6 dell' art. 395 del.codice di procedura civile purché la scoperta del dolo o della falsità dichiarata o il recupero del documento o il passaggio in giudicato della sentenza di cui al numero 6 dell’ art. 395 del codice di procedura civile siano posteriori alla scadenza del termine suddetto”.

 La fattispecie descritta dal n. 3 dell’art. 395 c.p.c. prevede che “se dopo la sentenza sono stati trovati uno o più documenti decisivi che la parte non aveva potuto produrre in giudizio per causa di forza maggiore o per fatto dell'avversario”.

 In primo luogo, occorre evidenziare la necessità, per la parte istante, di fornire la prova della sussistenza della causa di forza maggiore.

 A tale riguardo, il Consiglio di Stato ha precisato che, “ai fini
 dell'ammissibilità dell'impugnazione per revocazione ai sensi dell'art. 395, n. 3),
 c.p.c. è necessario che la parte si sia trovata nell'impossibilità di produrre il
 documento asseritamente decisivo” nel giudizio di merito, e che incombe sulla
 stessa parte, in quanto attrice nel giudizio di revocazione, l'onere di dimostrare
 che l'ignoranza dell'esistenza del documento o del luogo dove esso si trovava al
 momento dell'assegnazione della causa a sentenza non era dipeso da colpa o
 negligenza, ma dal fatto dell'avversario o da causa di forza maggiore”. (CdS, Sez.
 VI, 10 marzo 2014, n. 1143).

 Nello stesso ordine di idee, si colloca la giurisprudenza della Suprema
 Corte, secondo”la quale, “Ai fini dell'ammissibilità dell'impugnazione per
 revocazione, ai sensi dell'art. 395, n. 3, cod. proc. civ., è necessario che la parte si
 sia trovata nell'impossibilità di produrre il documento asseritamente decisivo nel
 giudizio di merito, incombendo sulla stessa parte, in quanto attrice nel relativo
 giudizio, l'onere di dimostrare che l'ignoranza dell'esistenza del documento o del
 luogo ove esso si trovava fino al momento dell'assegnazione della causa a
 sentenza non era dipeso da colpa o negligenza, ma dal fatto dell'avversario o da
 causa di forza maggiore. (Cass. civ., Sez. II, 16 gennaio 2008, n. 735).

 La verifica di tale presupposto deve essere rigorosa;
 
 pertanto, “nell'ipotesi di ignoranza dell'esistenza di un documento, l'onere della parte è
 soddisfatto dalla dimostrazione di una situazione di fatto tale da giustificarne la
 mancata conoscenza, mentre in quella di ignoranza soltanto del luogo di
 conservazione l'ammissibilità dell'impugnazione è subordinata alla prova di una
 diligente ricerca del documento e, nel caso di un suo pregresso possesso,
 dell'essersi verificato lo smarrimento per cause eccedenti la possibilità di
 controllo della parte”. (Cass. civ., Sez. II, 16 gennaio 2008, n. 735).

 La parte istante, peraltro, non può semplicemente dichiarare la
 sussistenza del fatto impeditivo, ma deve anche fornire la prova di aver
 assunto opportune iniziative per ritrovare i documenti smarriti.

 Infatti, la Suprema Corte ha evidenziato che “incombe su chi agisce in
 revocazione l'onere di dimostrare che, fino al momento dell'assegnazione della
 causa a sentenza, l'ignoranza dell'esistenza dei documenti e del luogo ove essi si
 trovavano non sia dipesa da sua colpa ma da fatto dell'avversario o da-causa di
 forza maggiore, non ricorrente - quest'ultima - allorché emerga. che la parte
 avrebbe potuto accertare l'esistenza del documento attraverso un'elementare
 indagine”. (Cass. civ., Sez. II, 17 agosto 1990, n. 8342).

 In conclusione, nel caso di specie, non è stata fornita adeguata prova di
 aver svolto ricerche dei documenti che ha asserito di non aver presentato in
 primo grado, né delle circostanze di fatto che hanno condotto al ritrovamento
 dopo la sentenza di primo grado.

 Inoltre, la nozione di forza maggiore implica l'intervento di una
 circostanza esterna non imputabile giuridicamente alla parte ricorrente.

 Viceversa, nel caso di specie, è stato semplicemente riferito della
 negligenza di un non meglio identificato “collaboratore prontamente
 allontanato”, nel custodire documenti che sono essenziali per documentare, ai
 fini fiscali, lo svolgimento dell'attività commerciale.
 </mot>

 3. Alla luce dell’esposta ricostruzione della fattispecie, la sentenza di prime cure deve essere confermata.
 Le spese seguono la soccombenza.
 

 PQM

 <dec ID="Dec2" G="2" E="0" O="Req3">La Commissione rigetta l'appello</dec> 
 e condanna la contribuente società
 al pagamento delle spese di giudizio che liquida in euro 1.000,00 (euro
 mille) onnicomprensive.

 
 Così deciso in Latina,il DD MM 2017.
 

 Il Presidente dott. giu1

 Il Relatore est. dott. giu2 
 

</body>