<?xml version='1.0' encoding='utf8'?>
<body>



REPUBBLICA ITALIANA
IN NOME DEL POPOLO ITALIANO

REG.GENERALE
N° 468/12

LA COMMISSIONE TRIBUTARIA REGIONALE
DI TRIESTE SEZIONE 11

riunita con l'intervento dei Signori:
 giu1 Presidente
 giu2 Relatore
 giu3 Giudice

ha emesso la seguente
SENTENZA

- sull'appello n. 468/12
depositato il DD/MM/2012

- avverso la sentenza n. 48/2/12
emessa dalla Commissione Tributaria Provinciale di TRIESTE

<part P="A">proposto dall'ufficio: 
DIR. REGIONALE FRIULI VENEZIA GIULIA UFFICIO CONTROLLI FISCALI</part>

<part P="B">controparte:
ACIF
XXX</part>

difeso da:
FA ML E PC
XXX

Atti impugnati:
AVVISO DI ACCERTAMENTO n° TIA030100024 IVA-OP.ESCLUSE 2004


SVOLGIMENTO DEL PROCESSO

Con ricorso alla Commissione Tributaria provinciale di Trieste l’S.p.A.
ACIF impugnava un avviso di
accertamento emessi dall’ Agenzia delle Entrate di Trieste ed inerente l’anno di imposta
2004 in materia di IVA. Un tanto a seguito della constatazione e del conseguente
verbale redatto dal Nucleo di Polizia Tributaria di Torino a seguito di una verifica nei
confronti di alcune imprese di assicurazione da cui era emerso che per le commissioni di
delega su sinistri in coassicurazione corrisposte per le prestazioni di servizi rese sulla
base della “clausola di delega’ contenuta nei contratti di coassicurazione era stato
conferito, con autonome disposizioni negoziali, un mandato con rappresentanza al fine
di porre in essere, per nome e per conto di tutti i coassicuratori, precise prestazioni
finalizzate alla gestione del contratto, all’esazione dei premi, alla gestione dei sinistri, e
al ricevimento (dall’assicurato) delle comunicazioni inerenti il contratto. Secondo i
verificatori e successivamente anche secondo l’Ufficio non sarebbe stato corretto che
per i corrispettivi di tali operazioni non fosse stata versata l’Iva, né legittimo che
VA.C.LF. avesse ritenuto le commissioni di delega rientranti nel campo di esenzione
dall’Iva di cui all’art. 10 comma 1, n. 2 del DPR 633/72, contrariamente all’opinione
dell’Ufficio che aveva ritenuto di poterlo escludere considerando i corrispettivi
prestazioni di servizi dotate di autonomia con conseguente imponibilità ai fini Iva.

 
 <claim ID="Claim1" G="1" P="B" PRO="Req1">Nel ricorso il contribuente ribadiva il fondato convincimento che le commissioni
 di delega avrebbero dovuto intendersi come prestazioni rese dalla delegataria
 nell’ambito del mandato e quindi non imponibili in quanto non qualificabili come
 prestazioni di servizi diverse ed autonome rispetto a quella assicurativa.</claim>
 <req ID="Req1" G="1" P="B">Chiedeva quindi l’annullamento dell’avviso di accertamento.</req> 
 Spese rifuse.

 <claim ID="Claim2" G="1" P="A" PRO="Req2">Si costituiva l’ Ufficio che ribadiva il proprio orientamento e la legittimità quindi
 degli accertamenti operati.</claim> 
 <req ID="Req2" G="1" P="A">Concludeva con la richiesta di rigetto del ricorso</req> 
 e di condanna alle spese.

 
 <dec ID="Dec1" G="1" E="0" O="Claim1">La Commissione tributaria provinciale di Trieste con sentenza del 21.02.2012
 annullava l’avviso di accertamento impugnato</dec>
 
 
 compensando le spese.
 <mot ID="Mot1" G="1" O="Claim1">In motivazione i giudici richiamavano giurisprudenza di merito che aveva
 chiarito l’unicità dei contratti di assicurazione e di riassicurazione e la validità, al loro
 interno dei contratti di rappresentanza ed in particolare il requisito dell’accessorietà
 rispetto al contratto di assicurazione. Inoltre la Corte di Giustizia, chiamata a
 pronunciarsi sull’applicabilità dell’esenzione IVA alle prestazioni rese da un mediatore
 o intermediario, operante sempre nell’ambito assicurativo, aveva confermato
 l’esenzione stessa.</mot>




 Avverso detta sentenza veniva proposto tempestivo appello da parte dell’Ufficio, 
 <claim ID="Claim3" G="2" P="A" PRO="Req3">che rilevava in primis la violazione del divieto di integrazione dei motivi di
 ricorso con conseguente illegittimità della prima sentenza per ultrapetizione.</claim> 
 <arg ID="Arg1" G="2" P="A" PRO="Claim3">In sostanza l’Ufficio rilevava come parte ricorrente avesse dapprima impugnato l’accertamento
 poiché l’operazione interessata sarebbe stata ritenuta una prestazione contrattuale
 eseguita direttamente a favore dell’assicurato, e soltanto con la memoria integrativa
 avrebbe reclamato la natura di accessorietà per le operazioni eseguite.</arg>

 <claim ID="Claim4" G="2" P="A" PRO="Req3">Più strettamente nel merito l’Ufficio osservava come la sentenza di primo
 sarebbe stata errata in ordine alla statuizione sulla natura accessoria delle prestazioni in
 questione,</claim> 
 <arg ID="Arg2" G="2" P="A" PRO="Claim4">proprio per l’esistenza di un mandato collettivo insito nella clausola di
 delega.</arg> 
 Quanto poi ai richiami alla giustizia della Corte Europea, essi non sarebbero
 stati puntuali, posto che di una sentenza non si trovava traccia probabilmente per un
 errore nel riportarne gli estremi, mentre l’altra affrontava la questione del procacciatore
 mediatore, decidendo quindi su una fattispecie alquanti diversa da quella qui in esame.
 Inoltre la CTP non si sarebbe pronunciata in ordine alle ragioni di fatto e di diritto
 esposte dall’ Ufficio nelle controdeduzioni.
 <req ID="Req3" G="2" P="A">Chiedeva pertanto la riforma della sentenza
 di primo grado con rigetto del ricorso</req> 
 e condanna alla rifusione delle spese di lite.

Si costituiva il contribuente per ribadire le proprie ragioni e respingere le
conclusioni dell’Ufficio, non senza aver prima illustrato il meccanismo del contratto di
riassicurazione e la sua utilizzazione da parte delle compagnie che operano nel campo
assicurativo.

 <arg ID="Arg3" G="2" P="B" CON="Claim3">Con riguardo alla pretesa violazione del divieto di integrazione del ricorso
 introduttivo introducendo nuovi motivi, precisava come invece a ben guardare già nel
 ricorso introduttivo si era introdotto il concetto di accessorietà, non fosse altro che per il
 richiamo a giurisprudenza di merito che ne faceva ampio riferimento.</arg>

 <claim ID="Claim5" G="2" P="B" PRO="Req4">Sulla violazione dell’obbligo di motivazione nella sentenza di primo grado, non
 avendo i giudici preso in esame tutte le questioni portate dall’Ufficio, 
 l’appellato si
 richiamava a giurisprudenza di legittimita e contestava le conclusioni di controparte,</claim>
 <arg ID="Arg4" G="2" P="B" PRO="Claim5">non essendo necessario che il giudice prenda in esame tutte le osservazioni avanzate
 dalla parte, potendosi limitare soltanto a quegli elementi necessari a fondare il suo
 convincimento. Più strettamente nel merito spiegava nuovamente la questione e come
 le prestazioni rese dalla delegataria dovrebbero essere qualificabili come prestazioni
 accessorie alle operazioni assicurative e quindi esenti ai fini Iva ai sensi degli artt. 12 e
 10, comma 1, nn. 2) e 9) del DPR 633/72.</arg>

 <req ID="Req4" G="2" P="B">Chiedeva pertanto che l’appello fosse respinto con la conseguente conferma
 della sentenza di primo grado.</req> 
 Spese rifuse.


MOTIVI DELLA DECISIONE

 Questo Collegio, esaminate le conclusioni delle parti, ritiene di dover
 confermare la sentenza di primo grado.

 <mot ID="Mot2" G="2" O="Claim5">
 Trattasi indubbiamente di questione sorta abbastanza recentemente per cui, a
 fronte di una giurisprudenza di merito che si è già più volte espressa, anche se in termini
 contrastanti, non risulta al momento essere intervenuta la S.C. con un suo
 pronunciamento.

 La questione — in estrema sintesi — riguarda l’esenzione o meno dall’Iva per i
 contratti di riassicurazione stipulati fra compagnie assicurative: in altri termini se
 l'esenzione pacificamente ammessa nei contratti tra contraente beneficiario e
 compagnia si possa estendere anche a figure contrattuali in cui il beneficiario non sia
 parte.

 Per alcuna giurisprudenza, come ad esempio per la CTR di Milano, il beneficio
 dell’esenzione non andrebbe concesso poiché il compenso denominato commissione di
 delega sarebbe messo in atto tra le varie agenzie e non tra i clienti e l’assicurazione,
 non rientrando quindi nel premio di assicurazione pagato dall’assicurato. 
 L'esenzione in sostanza opererebbe anche per gli oneri accessori, come nel caso in questione, ma
 soltanto quando venissero fatturati e pagati all’interno del primo contratto di
 assicurazione intervenuto tra agenzia e cliente. 
 Così non essendo — motivavano i giudici di Milano — la commissione di delega avrebbe dovuto scontare l’Iva ordinario (CTR Milano 11.03.2012).

 Questo Collegio ritiene però che una tale lettura, che risulta poi essere quella
 sostenuta anche dall’Ufficio nella sua impugnazione, non possa essere seguita. 
 Vi osta — in primis — lo stesso tenore letterale della norma di cui all’art. 10 comma 1, n. 2 del
 DPR 633/72 quando afferma che sono esenti dall’imposta: “le operazioni di
 assicurazione, di riassicurazione e di vitalizio”.
 Un principio si evidenzia subito, che i
 contatti di riassicurazione sono esenti; e trattasi di tutta evidenza di contratti che
 possono intervenire soltanto fra compagnie di assicurazione, non certo con l’assicurato.
 Il legame tecnico giuridico per disciplinare questo rapporto diviene allora la clausola di
 delega, attraverso la quale l’assicuratore può operare con il destinatario della polizza
 fermi restando gli accordi intervenuti con altre compagnie che intervengono per
 assicurare il rischio.
 Va aggiunto, a questo punto, anche quanto previsto dall’art. 12 del
 DPR 633/72 che estende eventuali esenzioni dall’imposta anche alle prestazioni
 accessorie ad altra attività che ne possa beneficiare. 
 È un concetto che già altre
 Commissioni tributarie regionali hanno voluto ricordare, tra esse quella di Torino del
 17.02.2011 e di Venezia del 14.06.2010, a dimostrazione anche del contrasto
 obiettivamente esistente.
 
 Ritiene però questa Commissione che maggior fondamento ad un decisione
 favorevole al contribuente possa rinvenirsi nella sentenza della Corte europea di
 Giustizia emessa in data 3 aprile 2008.
 Con essa veniva riconosciuta l’esenzione Iva per
 i mediatori e gli intermediari di assicurazione. 
 Soggetti che — a ben vedere — non
 sarebbero assolutamente nelle condizioni indicate dalla sentenza della CTR di Milano
 sopra indicata, con la ovvia conseguenza che ancor di più ed a maggior ragione le
 clausole di delega dovrebbero beneficiare dell’esenzione prevista per l’attività di
 assicurazione in senso stretto.
 Non si può poi ignorare gli effetti sull’assicurato, che poi
 sarebbe inevitabilmente chiamato ad una maggior e spesa per coprire il maggior costo
 sopportato da una compagnia di assicurazione per offrire un prodotto che la legge
 afferma esser esente da Iva. La contraddizione sarebbe evidente oltre che
 incomprensibile.
 </mot>

 Va pertanto confermata la sentenza di primo grado con rigetto dell’appello
 dell’ Ufficio.

 Le spese possono pacificamente compensarsi 
 rilevato come la giurisprudenza si
 sia finora espressa in modo non univoco sulla chiesta esenzione Iva.


P. Q. M.
 <dec ID="Dec2" G="2" E="0" O="Req3">
 Ogni contraria istanza, deduzione ed eccezione disattesa, definitivamente
 pronunciando l’XI Sezione della Commissione tributaria regionale del Friuli Venezia
 Giulia conferma l’impugnata sentenza;</dec> 
 spese compensate.

 Trieste, DD MM 2013

 Il Presidente giu1
 Il Relatore giu2


</body>