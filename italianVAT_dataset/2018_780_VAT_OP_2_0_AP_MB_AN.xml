<?xml version='1.0' encoding='utf8'?>
<body>



 REPUBBLICA ITALIANA
 IN NOME DEL POPOLO ITALIANO
 REG.GENERALE N° 1091/2015

 LA COMMISSIONE TRIBUTARIA REGIONALE DI E. ROMAGNA SEZIONE 9
 riunita con l'intervento dei Signori:
 giu1 Presidente
 giu2 Relatore
 giu3 Giudice
 
 ha emesso la seguente
 SENTENZA

 - sull'appello n. 1091/2015
 depositato il DD/MM/201
 - avverso la pronuncia sentenza n. 787/2014 Sez:1 emessa dalla Commissione Tributaria Provinciale di RAVENNA

 <part P="A">contro:
 AG. ENTRATE DIREZIONE PROVINCIALE RAVENNA</part>

 <part P="B"> proposto dall'appellante:
 CMCEA S COOP V
 XXX</part>

 difeso da:
 VA
 XXX

 Atti impugnati:
 AVVISO DI ACCERTAMENTO n° THQ032P01837 IRES-ALTRO 2007
 AVVISO DI ACCERTAMENTO n° THQ032P01837 IVA-ALTRO 2007
 AVVISO DI ACCERTAMENTO n° THQ032P01837 IRAP 2007


FATTO E DIRITTO

 
 <req ID="Req1" G="1" P="B"> La società cooperativa MCA con sede in XXX impugnava l'avviso di accertamento relativo all’anno di imposta 2007, IRES - IVA e IRAP,</req>
 
 
 ove veniva indicato un debito tributario complessivo di sanzioni pari ad euro
 56.392,00 a seguito di un maggiore imponibile relativo a cinque
 compravendite immobiliari relative ad un fabbricato condominiale
 sito in XXX.
 La società interessata contestava gli elementi indiziari evidenziati
 dall’ufficio.
 L' Agenzia delle entrate di Ravenna assumeva che lo scostamento
 tra il prezzo dichiarato e quello reale era desunto da perizie di
 stima bancarie, dalle movimentazioni bancarie degli acquirenti e
 dai valori indicati nel compromesso.
 In particolare l’accertamento aveva avuto per oggetto le vendite
 immobiliari a CS, CB RF e
 EV, RB e SS.
 In sede di procedimento con adesione veniva raggiunto un
 accordo con maggiori ricavi per euro 38.475,00 in luogo di euro
 65.194,00, ma la cooperativa non onorava i pagamenti concordati.
 
 
 La CTP di Ravenna ( sent.21.4.2014 n.787/01/14) riteneva fondata
 la pretesa fiscale inerente alla vendita Immobiliare a CB (assegni per euro 157.700,00), ed a quella nei confronti
 di RB (compromesso per euro155,000,00), conformandosi a quanto concordato dalle parti in sede di adesione.
 



 
 <req ID="Req2" G="2" P="B">Nell’atto di appello la società ricorrente</req>
 <claim ID="Claim1" G="2" P="B">afferma che per gli immobili compravenduti alle sig. CB e RB non sono state raggiunte prove sufficientemente rilevanti che attesterebbero il versamento di una maggiore somma a titolo di prezzo.</claim>
 <arg ID="Arg1" G="2" P="B" PRO="Claim1"> In particolare le indagini bancarie non supportano adeguatamente le
 conclusioni apodittiche dell'Ufficio, dato che il prelievo bancario di
 somme di denaro in momenti temporalmente vicini alla
 stipulazione della compravendita non significa che la provvista sia
 stata destinata al pagamento del prezzo dell'appartamento.</arg>

 <arg ID="Arg3" G="2" P="B" PRO="Claim1">In ordine alla posizione della R, si rileva che le valutazioni
 dell'immobile da parte dell’istituto bancario che ha concesso il
 mutuo alla parte acquirente, non acquistano sul piano probatorio
 alcuna rilevanza e concludenza.</arg>

 <arg ID="Arg2" G="2" P="A" CON="Claim1">Nelle controdeduzioni 1’ Agenzia, dopo avere premesso che la decisione in esame ha accolto la domanda posta in subordine dall' Ufficio, 
 rileva che l'art. 39 co, I lett. d) d.p.r. n. 600/1973 prevede che l'esistenza di attività non dichiarate o l'inesistenza di passività dichiarate è desumibile anche sulla base di presunzioni semplici, purchè queste siano gravi, precise e concordanti.</arg> 
 

 
 <mot ID="Mot1" G="2" O="Claim1"> Per le cessioni aventi ad oggetto beni immobili ovvero la costituzione o il
 trasferimento di diritti reali di godimento sui medesimi beni, la
 prova di cui al precedente periodo si intende integrata anche se
 l'infedeltà dei relativi ricavi viene desunta sulla base del valore
 normale dei predetti beni determinato ai sensi dell'art. 9, comma 3
 del testo unico delle imposte sui redditi, di cui al decreto del
 Presidente della Repubblica 22 dicembre 1986 n. 917".
 
 Circa la posizione relativa alla sig.ra B, è emerso, sulla
 base degli assegni bancari e delle dichiarazioni rese, l'occultamento
 di ricavi per euro 22.500,00.
 Allo stesso modo l'attività di indagine svolta per la posizione
 relativa alla sig.ra R ha palesato la presenza di ricavi non
 dichiarati per euro 45.000,00 sulla base dell'importo indicato nel
 compromesso e delle movimentazioni finanziarie.
 Quanto detto trova ulteriore conferma nella circostanza per cui il
 prezzo al metro quadro identificato nelle due vendite è pressoché
 coincidente: infatti come risulta dal prospetto che costituisce
 l'allegato n. 5 dell'avviso di accertamento, per l'immobile della
 sig.ra B emerge un prezzo di euro 2.075,00 al metro
 quadro e per l'immobile della sig.ra R un prezzo di euro
 2.138,00 al metro quadro.

 Nella successiva memoria difensiva la società ricorrente conferma
 l’insufficienza degli elementi evidenziati dall’Ufficio per riconoscere l’esistenza di un prezzo superiore a quanto riportato
 negli atti.

 Le valutazioni compiute dall’Ufficio risultano conformi al disposto
 dell’art. 39 co. I lett. d) d.p.r. n. 600/1973.
 In relazione alla compravendita immobiliare che vede come
 acquirente la signora BC, l’ Agenzia delle Entrate
 rileva che l’analisi delle movimentazioni finanziarie operate sul
 conto corrente esistente presso la Banca Popolare di Lodi
 evidenziano sei assegni che vengono imputati alla suddetta
 compravendita; in particolare l'ammontare di detti assegni e’ pari a
 157.700,00 euro a fronte di un corrispettivo dichiarato di euro
 130.000+ Iva al 4%; se ne desume un maggior ricavo pari ad euro
 22.500. Quanto affermato dall’Ufficio trova riscontro nelle
 dichiarazioni citate nell’atto di accertamento rese dalla stessa
 acquirente che ha imputato detti assegni al suddetto acquisto (fatto
 non contestato dall’appellante). Ne consegue che deve ritenersi
 realizzata la presenza di maggiori ricavi in relazione a quanto
 dichiarato nell’atto, con relativa presunzione che l’appellante non
 ha contraddetto attraverso l’adempimento del relativo onere
 probatorio limitandosi ad affermare l’inesistenza di un quadro
 indiziario a favore della tesi sostenuta dall’appellata.
 In relazione alla compravendita relativa all’appartamento acquistato
 dalla signora R, anch’essa oggetto di un accertamento con
 adesione poi non ottemperato da parte della ricorrente,le
 indicazioni desumibili dall’avviso di accertamento risultano
 suffragate sotto il profilo indiziario da una serie di elementi; in
 particolare il prezzo dichiarato pari ad euro 110.000,00 non é
 conforme a quanto accertato in base ad una perizia di stima
 dell’istituto bancario che ha quantificato il valore di mercato
 dell’immobile nei termini di € 155.000,00,come indicato nel
 compromesso ( non contestato). Si tratta di un dato non irrilevante
 in quanto la stima proviene da tecnico incaricato dal soggetto
 erogatore ed è quindi prudenziale per il rischio dell’inadempimento
 del mutuatario. L’analisi delle movimentazioni bancarie riferibili
 all'acquirente riportate a pagina 14 dell’atto di accertamento,
 individuano in € 50.000,00 una somma destinata all’acquisto
 dell'immobile contenuta in un assegno circolare intestato alla
 stessa. Altro elemento significativo per entrambe le compravendite
 e’ costituito dalla valutazione del prezzo al mq. degli immobili
 venduti che e’ sostanzialmente analogo ed e’ riferibile a beni
 appartenenti a categoria omogenea sotto il profilo temporale
 dell’edificazione e della localizzazione.
 Pertanto l'Ufficio ha dato nella fase contenziosa la prova della
 sussistenza in concreto dei presupposti per ritenere l'evasione dalle
 imposte come contestata, mentre la società contribuente non ha
 fornito elementi da contrapporre agli indizi evidenziati che
 complessivamente considerati assumono valenza probatoria nei
 suoi confronti; </mot>
 
 ne consegue il rigetto dell’appello e la conferma
 della sentenza impugnata 
 con condanna alle spese del presente
 giudizio in base alla soccombenza dell’appellante. Le stesse si
 liquidano, come richiesto dall’ufficio, in euro 2.125,00 per onorari
 ridotti del 20% (euro 425,00) e così in totale euro 1.700,00,somma
 rientrante nei valori medi ex DM 55/2014.
 

 
 POM
 <dec ID="Dec2" G="2" E="0" O="Req2">conferma la sentenza impugnata con conseguente rigetto dell’appello proposto.</dec>
 Condanna l’appellante al pagamento delle spese del presente giudizio che si liquidano in euro 1.700,00.
 
 Bologna, DD.MM.2018
 
 
 L’estensore dott.giu2 
 Il Presidente dott.giu1
 

</body>