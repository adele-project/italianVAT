<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO
 
 LA COMMISSIONE TRIBUTARIA REGIONALE DI XXX 
 SEZIONE 11
 
 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice
 
 
 ha emesso la seguente
 SENTENZA
 
 REG. GENERALE N° 4674/2017
 
 - dell'appello per revoca iscritto nel R.G.A. con n. 4674/2017
 depositato il DD/MM/2017
 - avverso la pronuncia sentenza n. 3388/2017 Sez:10
 
 <part P="A">
 contro:
 A.1.C.S. O - SOCIETA' COOPERATIVA SPORTIVA DILETTANTISTICA
 VIA XXX</part>
 
 <part P="B">
 
 proposto dall'appellante:
 AG. ENTRATE DIREZIONE PROVINCIALE Il DI XXX</part>
 
 
 Atti impugnati:
 AVVISO DI ACCERTAMENTO n° T9D043A06798 IRES-NON COMMER 2008
 AVVISO DI ACCERTAMENTO n° T9D043A06798 IVA-OP_IMPONIB. 2008
 AVVISO DI ACCERTAMENTO n° T9D043A06798 IRAP 2008
 
 La presente controversia deriva dall’accertamento con il quale l'Ufficio, disconosciuta alla Cooperativa sportiva la qualifica di società dilettantistica senza fini di lucro e quindi la possibilità di usufruire dei benefici di cui alla L. 398/91, ha determinato induttivamente, data l'omissione totale delle dichiarazioni fiscali dal 2007 al 2010, il reddito imponibile (IRES), il valore della produzione netta (IRAP), le ritenute omesse (sostituto d'imposta) e le operazioni imponibili (IVA) per l’anno d'imposta 2008 (le altre annualità hanno formato oggetto di separati processi).
 
 

 	
 <dec ID="Dec1" G="1" E="0" O="Req1"><req ID="Req1" G="1" P="A">Con sentenza del 2015 la CTP respingeva il ricorso proposto dalla società,</req></dec>
 
 


 
 <req ID="Req2" G="1" P="A">che presentava appello.</req>
 
 
 Con la sentenza d’appello del giugno/agosto 2017 questa CTR ha dichiarato estinto il giudizio, evocando una nota del DD-MM-2016 con la quale l'Ufficio comunicava che la conciliazione proposta dalla contribuente era stata accolta.
 
 <req ID="Req3" G="2" P="B">L'Agenzia delle Entrate ricorre ora per la revocazione di quest’ultima sentenza,</req> 
 <claim ID="Claim1" G="2" P="B" PRO="Req3">in quanto fondata sul decisivo errore di aver inteso che la conciliazione si riferisse all'anno d'imposta 2008 qui in contestazione,</claim> 
 <arg ID="Arg1" G="2" P="B" PRO="Claim1"> mentre invece aveva avuto ad oggetto, come del resto la nota dell'Ufficio testualmente riferiva, l’anno d'imposta precedente del 2007 (nel quale peraltro diversa era stata la gestione degli impianti sportivi).</arg>
 Ai fini rescissori, l'Ufficio richiamava poi integralmente le controdeduzioni depositate nel maggio 2016 in replica agli argomenti dell'appello della contribuente, <req ID="Req3bis" G="2" P="B">chiedendo quindi la conferma della decisione di primo grado.</req>
 
 
 L’invito rivolto alle parti da questa CTR alla scorsa udienza del novembre 2018 di valutare la possibilità di una conciliazione anche per l’anno 2008 è rimasto senza esito, come oggi riferito dal rappresentante dell'Ufficio in assenza del Procuratore della contribuente.
 
 
 
 
 Il ricorso per revocazione deve essere accolto anzitutto nella sua domanda rescindente: 
 <mot ID="Mot1" G="2" O="Claim1">come è evidente — e del resto nulla in proposito ha obiettato la difesa dell’appellante, che in verità con la sua nota del DD-MM-2017 aveva anch'essa precisato che l'accordo conciliativo riguardava l'annualità 2007 — la sentenza del 2017 di questa CTR è fondata sull’essenziale e decisivo errore di percezione del testo della nota inviata dall'Ufficio, che riferiva della conciliazione intervenuta per un’annualità diversa, né poteva in alcun modo essere interpretata come concernente anche l'accertamento qui in esame. La sentenza n. 3388/2017 della sezione 10 di questa CTR pronunciata in data DD-MM-2017 e depositata in data DD-MM-2017 va quindi revocata, avendo supposto, per un errore di fatto risultante già solo dalla mera lettura degli atti di causa, l’esistenza di una conciliazione tra le parti invece incontrastabilmente esclusa sia dal documento evocato, sia dalle parti stesse.</mot>
 
 
 <mot ID="Mot2" G="2" O="Req2">Va dunque esaminato nel merito l'appello del MM 2016 proposto dalla società cooperativa avverso la prima sentenza che ne aveva respinto il ricorso.
 L’impugnazione, dopo aver ammesso la “drammatica incompetenza” del Presidente del CdA che dal 2007 al 2010 ha omesso ogni adempimento dichiarativo, ribadisce in primo luogo, ai fini del riconoscimento della qualifica di società sportiva dilettantistica, che la cooperativa non poteva distribuire dividendi, come si evincerebbe, al di là del “refuso di un notaio poco diligente” contenuto all’art. 2, da una completa e coordinata lettura delle clausole statutarie. E però è di contro evidente che una previsione esplicita secondo cui “la società non può distribuire dividendi in misura superiore all'interesse massimo dei buoni postali fruttiferi” non costituisce, nella sua precisa e consapevole articolazione, un refuso; né la possibilità di distribuire dividendi è esclusa dalla norma che vieta la divisione dei “proventi delle attività sociali” o da quella che prevede la costituzione di riserve.
 
 Similmente, in relazione al secondo motivo di censura, la destinazione del patrimonio residuo in caso di scioglimento della società prima al rimborso delle quote di capitale versate dai soci e poi a “finalità sportive” confligge, come hanno osservato i primi Giudici senza ricevere specifica replica, con la norma dell'art. 90, co. 2, L.289/2002, che vincola alla destinazione a fini sportivi il patrimonio lordo e non quello netto. E neppure può invocarsi in senso contrario il dubitativo parere del DD-MM-2004 del Consiglio Nazionale del Notariato, che sul punto non assume peraltro nessuna conclusione.
 
 Va insomma ribadito che lo statuto della società non contiene in forma univoca ed espressa tutte le indispensabili clausole alle quali è per legge subordinato il riconoscimento del regime agevolativo.
 
 E, d'altra parte, il rigoroso accertamento induttivo legittimamente articolato dall'Ufficio in assenza di dichiarazioni testimonia di una copiosa disponibilità di ricavi derivanti essenzialmente dall'attività commerciale di affitto dei campi da gioco (per oltre 150mila euro, invece dei 36mila circa contabilizzati). Né può sostenersi, con l’appellante, che non debbano essere calcolate le entrate classificate come “iscrizioni” dei soci, poiché esse si riferiscono pacificamente non già alle “quote” sociali, ma agli specifici corrispettivi incassati per l'utilizzazione riservata dei campi, sì come prestazione ulteriore e diversa rispetto al godimento dei servizi offerti dalla organizzazione a tutti i soci in quanto tali.
 
 La contestazione, infine, della contribuente circa il numero dei campi affittati, rinnovata in appello con l'allegazione di un'ininfluente perizia giurata di parte realizzata in assenza di contraddittorio, si scontra con quanto dichiarato dal rappresentante legale della società in sede di contraddittorio (verbale dell’1-10-2013) in ordine alia disponibilità nel 2008 di 11 campi (e non 6, giacché vanno considerati anche quelli al coperto), già tutti ristrutturati nel 2007, come peraltro vantato anche nei siti del settore.</mot>
 
 L'appello deve essere dunque respinto con integrale conferma della sentenza impugnata.
 
 Le spese di lite del presente grado seguono la soccombenza dell’appellante e vengono liquidate come in dispositivo. 
 

 p.q.m.
 
 <dec ID="Dec2" G="2" E="1" O="Req3">la Commissione, in accoglimento del ricorso dell'Agenzia delle Entrate, revoca la sentenza di questa Commissione tributaria regionale n. 3388/10/2017 resa il DD-MM-2017 e depositata in data DD-MM-2017;</dec>
 <dec ID="Dec3" G="2" E="0" O="Req2">respinge l'appello della A.I.C.S. O e, per l’effetto, conferma integralmente la sentenza impugnata della CTP di XXX n. 7836/2015;</dec>
 condanna la società appellante a rifondere in favore dell'Agenzia delle Entrate — Direzione provinciale 2 di XXX — le spese processuali del presente grado, che liquida in complessivi euro tremila, oltre al rimborso spese forfetario in ragione del 15%.
 
 XXX, l'DD MM 2019
 
 
 Il Presidente rel.
 

</body>