<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE DI XXX
	SEZIONE 11

	riunita con l'intervento dei Signori:
		giu1 Presidente e Relatore
		giu2 Giudice
		giu3 Giudice
	

	REG.GENERALE N° 1381/2016

	ha emesso la seguente
	SENTENZA

- sull'appello n. 1381/2016
depositato il GG/MM/2016

- avverso la pronuncia sentenza n. 668/2015 Sez:2 emessa dalla Commissione Tributaria Provinciale di XXX

<part P="A">contro:
BS
VIA XXX</part>

difeso da:
DOTT. SB
VIA XXX

<part P="B">proposto dall'appellante:
AG. ENTRATE DIREZIONE PROVINCIALE XXX</part>

Atti impugnati:
AVVISO DI ACCERTAMENTO n° THD01/401767/2014 IRPEF-ON.DEDUC. 2010
AVVISO DI ACCERTAMENTO n° THD011401767/2014 IRPEF-LAV.AUTON 2010
AVVISO DI ACCERTAMENTO n° THD011401767/2014 IVA-OP.IMPONIB. 2010
AVVISO DI ACCERTAMENTO n° THD011401767/2014 IRAP 2010

Fatto

La controversia riguarda la ripresa a tassazione per l’anno d’imposta 2010, ai fini Irpef ed Irap, dell'importo di euro 66.456, su 72.000 di spesa dichiarata per canone di locazione annuale dell'immobile ove il contribuente esercita la propria attività professionale (già oggetto di precedente contratto a canone di locazione di € 8.634,60), importo corrispondente alla parte di canone di locazione ritenuto antieconomico e
quindi indeducibile dall’Agenzia delle Entrate.


			
		<req ID="Req1" G="1" P="A">Su ricorso del contribuente,</req> 
		<claim ID="Claim1" G="1" P="A" PRO="Req1">che sosteneva la assoluta congruità del canone di locazione versato in relazione alie caratteristiche e dimensioni dell'immobile oggetto di importanti lavori di ristrutturazione, la corrispondenza ai valori medi di mercato del rendimento dell’immobile, l'inconferenza dei contratti presi a paragone per motivare l'avviso d'accertamento,</claim>
	 
	
		<dec ID="Dec1" G="1" E="1" O="Req1">la Commissione Provinciale di XXX accoglieva il ricorso compensando le spese di giudizio.</dec>
	



	
		<req ID="Req2" G="2" P="B">
		Propone appello l'Agenzia delle Entrate di XXX chiedendo la riforma della decisione di primo grado ed il rigetto del ricorso introduttivo,</req> 
		<req ID="Req3" G="2" P="B">in subordine la determinazione di un canone congruo, ossia che tenga conto del reali valori di mercato,</req> 
		con condanna di controparte al pagamento delle spese di entrambi i gradi di giudizio.

	Il ricorso in appello veniva correttamente notificato ed iscritto a ruolo. Il contribuente rimaneva contumace.
	

In esito alla odierna trattazione in camera di consiglio, la Commissione decide come segue.

	Motivi della decisione

		La sentenza di primo grado ha ritenuto fondato il ricorso del contribuente in base alle considerazioni che seguono: il rinnovo del contratto è giustificato dalla ristrutturazione completa dell'immobile, per un importo di € 290.756,72 a carico della FL Spa, la quale ha concesso l'immobile già ristrutturato alla L srl che, a sua volta, ha locato al BS la porzione d’immobile di cui al contratto in questione; il canone di locazione appare congruo al valore di mercato dell'immobile, situato nel centro storico di XXX, in un palazzo ottocentesco e di rilevante immagine; il valore dell'immobile indicato dal ricorrente appare documentato ed il rendimento ipotizzato del 7,68% è in linea con i valori di mercato per tale tipologia di immobili; il canone di locazione appare congruo anche in relazione al volume d’affari ed al reddito dichiarato dal professionista.

		 Le considerazioni che precedono e che motivano la sentenza impugnata non sono condivisibili, almeno in parte, e perciò l'appello merita accoglimento.

		<mot ID="Mot1" G="2" O="Req2">Infatti le circostanze fattuali certamente pacifiche sono solo che l'immobile oggetto di locazione è costituito da 12 vani anzichè da 2,5 vani come invece ipotizzato con l'avviso d'accertamento (conseguente ad una carenza descrittiva del contratto) che la stipula di un nuovo contratto è giustificata dalla ristrutturazione dell'immobile che comporta la rideterminazione di un diverso canone di locazione rispetto a quello corrente in precedenza; il riconoscimento delle caratteristiche di pregio dell'immobile ottocentesco posto nel centro storico di XXX.

		 Per stabilire tuttavia se il canone di locazione sia congruo o sia palesemente eccessivo ed antieconomico, tenuto conto della circostanza che della società L srl è amministratore unico la stessa persona del conduttore, (e ciò giustifica il dubbio che il canone di locazione sia stato determinato da ragioni del tutto avulse da una normale logica di mercato), l'indagine deve essere volta ad individuare un corretto canone di locazione di mercato per immobili del tipo di quello oggetto del contratto in esame.

		Dato che è criterio generalmente utilizzato per valutare i prezzi di mercato delle locazioni considerare il canone mensile al mq. di superficie utile, per fondare un paragone fra un canone di mercato e quello pattuito dalle parti è necessario individuare anche le dimensioni del bene locato, che il ricorrente indica in mq. 300,08 complessivi e l’Agenzia, stimando che ogni singolo ufficio sia ampio 18 mq. e riconoscendo che l'immobile ha 12 vani, pur non dando una superficie complessiva, finisce con l’individuare l'ampiezza dell'immobile locato in mq. 216 complessivi (considerando 18 mq. a vano per 12 vani). In realtà, dalla documentazione prodotta dallo stesso B in primo grado (all. 9}, emerge che i mapp. 119 sub 13 e 119 sub 15 adibiti ad uffici (oggetto della locazione) hanno una superficie complessiva utile di 225,67 mq. (oltre accessori condominiali) e che il mappale 119 sub 9 cat. C/6 adibito a garage (che il ricorrente afferma far parte del contratto) è di 15,36 mq.. Quindi, a tutto concedere, sommando anche la superficie del garage a quelle dei vani ad uso ufficio, non si arriverebbe neppure a 250 mq. Considerando tuttavia la sola superficie ad uso uffici (tralasciando il locale ad uso garage che in quanto pertinenza non rileva ai fini del calcolo, così come gli spazi condominiali) il canone di locazione pattuito, rapportato ai metri quadrati 225,67, sarebbe di 319 euro annuo al metro quadrato, e quindi di € 26,58 al mese per mq., importo che appare decisamente molto elevato rispetto ai normali canoni di mercato anche di città importanti. L'Agenzia fornisce i dati Omi che oscillerebbero per il 2012 (primo dato disponibile) fra euro 8,5 e 11,1 al mq. al mese, per immobili di qualità siti nel centro storico di XXX, cioè meno della metà di quello previsto nel contratto L srl/B.

		Ma sul punto sovviene ancora la documentazione fornita dal contribuente che ritiene comparabile un contratto di locazione, che produce (all. n. 13), fra la S srle la H Srl relativo ad un immobile in XXX della dimensione di 235 mq. a destinazione commerciale (ristorante). Ebbene, il canone di locazione per detto immobile è pattuito in 20.180,28 euro l’anno. Se si considera la dimensione dell'immobile il canone di locazione al metro quadro al mese è in questo caso di € 7,15, addirittura sotto la soglia dei dati Omi riferiti dall’Agenzia.

		Anche adottando un altro parametro di valutazione, quello usato dal contribuente, e cioè partendo dal valore dell'immobile, si arriva comunque alla conclusione che il canone pattuito è assolutamente fuori mercato e quindi antieconomico. Infatti il valore dell'immobile locato da B non può che essere individuato, in questo caso, da quanto emerge dalla documentazione in atti (vedi all. 10 al ricorso originario) proveniente dalla FL spa, che a seguito dei costi per le opere di ristrutturazione indica il valore dell'immobile concesso in leasing alla L srl in € 765.756,72. Applicando a questo importo la percentuale di redditività proposta dallo stesso B come “normale” cioè il 7,68% (peraltro anch'essa discutibile), si arriverebbe ad un canone di 58.810,00 euro, quindi assai inferiore a quello contrattuale di 72.000,00 euro. 

		Peraltro preme evidenziare che la documentazione allegata al ricorso non è completa, nel senso che non è espressamente indicata l'entità del bene concesso in leasing alla L srl, ma ragionevolmente, è molto probabile che il valore del bene indicato nel documento citato si riferisca quantomeno all’intero primo piano dell’edificio in quanto sappiamo che la società L srl ha in leasing almeno l’intero primo piano dell’edificio sito in XXX, alla via XXX dal momento che ha locato alla CSA srl (sempre riconducibile al B) altra porzione del primo piano e dunque se ne può dedurre che il valore di riferimento per l’unità immobiliare oggetto della locazione in esame sia più basso ancora.

		Alla luce delle considerazioni che precedono appare alla Commissione che il canone di 72.000,00 euro non possa essere interamente dedotto dal contribuente come spesa deducibile in ragione della sua evidente antieconomicità, e che debba essere adeguatamente ridotto, ancorchè non nella misura indicata nell’avviso d'accertamento. Tenuto conto dei dati emersi in ordine ai valori di mercato per i canoni di locazione sopra indicati, pur considerando che l'immobile è sicuramente di pregio architettonico e storico, e si trova nella zona più centrale di XXX —e quindi la più appetibile e remunerativa- circostanza sostanzialmente non contestata dall'Agenzia, e che, inoltre, si presenta in ottime condizioni di manutenzione grazie alla ristrutturazione avvenuta poco prima della stipula del contratto, ed è dotato anche di un garage pertinenziale e di ampi spazi condominiali, si ritiene giustificato un canone anche più elevato rispetto ai valori Omi, (che fra l'altro si riferiscono a due anni successivi a quello in esame} ma certamente non superiore al 50% di quello contrattualmente previsto.</mot>

		 Per i motivi esposti, pertanto la Commissione ridetermina l’importo del costo di locazione detraibile nella misura di euro 35.000,00 annue, pari ad un canone al mq. al mese di € 12,9 rispetto alla superficie utile come sopra individuata.

		Stante la parziale soccombenza e la mancata costituzione in questo grado da parte dell’appellato, si ritiene di dover compensare le spese di giudizio di entrambi i gradi.
	

	P.Q.M.

		<dec ID="Dec2" G="2" E="1" O="Req2|Req3">La Commissione Tributaria Regionale di XXX, in riforma dell’impugnata sentenza, in accoglimento della domanda subordinata dell'Agenzia delle Entrate Direzione provinciale di XXX determina il costo deducibile per spese di locazione in euro 35.000,00 annue.</dec>

		Spese compensate per entrambi i gradi di giudizio.

		
			XXX, lì DD MM 2019
		

		Il Presidente e Relatore
		giu1
	

</body>