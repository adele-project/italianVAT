<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE DI XXX SEZIONE 21

	riunita con l'intervento dei Signori:
		giu1 Presidente e Relatore
		giu2 Giudice
		giu3 Giudice
	

	REG. GENERALE N° 3625/2018

	ha emesso la seguente
	SENTENZA

	- sull'appello n. 3625/2018
	spedito il 10/08/2018

	- avverso la pronuncia sentenza n. 23/2018 Sez:2 emessa dalla Commissione Tributari
	Provinciale di XXX

	<part P="A">contro:
	BR
	XXX</part>

	difeso da:
	TR
	XXX

	<part P="B">proposto dall'appellante:
	AG. ENTRATE DIREZIONE PROVINCIALE DI XXX</part>

	Atti impugnati:
	AVVISO DI ACCERTAMENTO n° T9Y010200219/2017 IRPEF-ADD.REG. 2013
	AVVISO DI ACCERTAMENTO n° T9Y010200219/2017 IRPEF-ADD.COM. 2013
	AVVISO DI ACCERTAMENTO n° T9Y010200219/2017 IRPEF-ALTRO 2013
	AVVISO DI ACCERTAMENTO n° T9Y010200219/2017 IVA-OP.IMPONIB. 2013


MOTIVAZIONE
	In data DD MM 2018 l'Agenzia delle entrate — Direzione provinciale di XXX proponeva appello avverso la sentenza della locale Commissione tributaria provinciale del DD MM precedente 

	
		<dec ID="Dec1" G="1" E="1" O="Req2"><req ID="Req2" G="1" P="A">che, in parziale accoglimento del ricorso di BR esercente l’attività di promotore finanziario in forma di impresa individuale, ne aveva accolto, a spese compensate, l’impugnazione dell'avviso di accertamento</req></dec>
	 
con cui i “componenti negativi” dichiarati nel Modello Unico 2014 per l’anno d'imposta 2013 in euro 37.212,00, erano stati disconosciuti per euro 31.898,00, di cui 29.830,00 rappresentati da costi riferiti a rapporti di consulenza varia intercorsi con la neo costituita sas B.P.C. di CB andamp; C., composta esclusivamente dai due figli del contribuente, e gli importi residui da spese a precipuo carattere personale (premio assicurativo per l'immobile di proprietà adibito a ufficio, bolletta dell'energia elettrica, rinnovo della patente di guida, vestiti), e valutatesi pertanto non inerenti al reddito d'impresa, ovvero indeducibili.
	
		<mot ID="Mot1" G="1" O="Req2">Quanto a quest'ultimo gruppo di spese la Commissione adita aveva confermato esclusivamente la ripresa a tassazione di una fattura - per euro 1.668,60 - di acquisto di capi d'abbigliamento, siccome non funzionali ad una qualche particolare attività lavorativa, e per il resto annullava invece ogni altra pretesa impositiva, alla stregua della spiegazione datasi dal contribuente di avere saldato a rate gli importi delle fatture della B.P.C. sas non già regolati a mezzo di bonifici.</mot>
	



	
		<arg ID="Arg1" G="2" P="B" PRO="Claim1">In proposito l'Agenzia appellante aveva di contro evidenziato l'assoluta genericità delle asserite prestazioni rese dalla società menzionata, costituita nel medesimo anno e cioè nel febbraio 2013 da due soli membri, i figli di BR, e senza avere avuto altro cliente al di fuori del genitore, peraltro senza che quelli potessero da neolaureati vantare una particolare esperienza maturata nel settore, e per di più nemmeno spiegandosi come per tanti anni il genitore avesse svolto un’identica attività senza l'esigenza di similari apporti ai fini della promozione finanziaria esercitata per conto altresì di un'unica impresa assicuratrice (in realtà BG spa): un rapporto di agenzia monomandatario, con dubbia necessità intrinseca di ricorrere ad ausilio esterno per aggiornamenti normativi, ricerche e consulenze nell'interesse della clientela di là dal supporto di base che di certo la preponente provvedeva a fornirgli.
		E, se da un lato si era trattato di una sorta di improvvisa necessità avvertita in quella precisa concomitanza, il contribuente dall’altro aveva poi retrocesso alla società circa metà dei ricavi conseguiti nell'anno 2013, pari ad euro 64.775,00, per prestazioni - si deduce - da considerarsi in definitiva insussistenti sotto il profilo, sostanziale, di una loro rispondenza a reali esigenze valutative/informative del committente, in quanto rappresentate - rileva l'Ufficio - da una massa di stampe e report facilmente ricavabili da internet e non riconducibili a specificate prestazioni effettuatesi in concreto da parte della società, che sarebbe stata così anzi da stimare non operativa.</arg>
		<claim ID="Claim1" G="2" P="B" PRO="Req1">A tali argomentazioni si riporta qui l’appellante Ufficio per sostenere di conseguenza la ineffettività dei pretesi compensi versati alla sas B.P.C. e in un caso addirittura quando la società si era estinta,</claim> 
		<arg ID="Arg5" G="2" P="A" PRO="Claim1">nel convincimento ritratto dalle varie circostanze sopra riferite che la società, comunque risultante non altrimenti attiva, fosse stata costituita in mirata funzione di abbattere il reddito dell'impresa individuale giovandosi dei costi esposti in questione, oltretutto addotti senza un possibile riscontro di loro congruità; e una tal sorta di “commistione” familiare creata aveva visto persino portarsi in deduzione dal contribuente una fattura emessa nei diretti confronti della società B.P.C.</arg>
		<arg ID="Arg3" G="2" P="B" PRO="Claim1">L'appellante sottolinea inoltre come la società nel successivo anno 2014 fosse risultata, essere sprovvista di una sede operativa/effettiva, non disporre neppure di un locale, né essere intestataria di utenze di alcun genere di servizi, mentre la sua sede legale e il luogo di esercizio figuravano posti presso il medesimo -recapito ove era ubicato lo studio professionale depositario delle scritture contabili proprie e dell'odierno appellato.</arg>
		<req ID="Req1" G="2" P="B">La conclusione formulata dall’appellante Agenzia è di conseguenza nel senso della integrale conferma dell'avviso di accertamento oggetto di causa.</req>
		
		<claim ID="Claim2" G="2" P="A" CON="Req1">Resiste nel grado il B con controdeduzioni del DD MM u.s. confutando, più essenzialmente, la validità del motivo di gravame basato su quello che definisce un attuatosi “scambio commerciale di prestazioni professionali (...) tra soggetti legati da vincoli familiari”,</claim> 
		<arg ID="Arg4" G="2" P="A" PRO="Claim2">e senza però che venisse in merito valutato come siffatta collaborazione avesse “anche risposto all’etica familiare, nell'ottica ‘di (...) agevolare le relazioni e la concordia (...) soprattutto (...) tra padre e figli", all'epoca disoccupati, e denegando insomma nei rapporti in discorso un perseguitosi intendimento elusivo, che si afferma non essere suffragato da elementi storici.</arg>
	

	
		<mot ID="Mot2" G="2" O="Claim1">Ciò premesso, il nucleo argomentativo della prospettazione dell'Ufficio appellante è da individuarsi nella concludente singolarità dell'esigenza pressochè improvvisa avutasi dal B di giovarsi di consulenze e di collaborazioni ad opera della società appena costituita dai figli neolaureati ed in materiale dimensione abbastanza imponente, tanto da poi in correlazione riversare verso di quella circa la metà - s'è già detto in precedenza - dei ricavi complessivi della attività esercitata.

		A pretesa utilità della stessa si era quindi e appunto trattato di disporre, per così dire, di un fattore produttivo tuttavia mai impiegato, a quanto consti, in precedenza e della cui necessità si ravvisa perciò giustificato qui fortemente dubitare, soprattutto tenuto conto dell’ entità assunta da quella ricercata collaborazione in immediata coincidenza con la costituzione da parte dei figli della sunnominata società, durata peraltro breve tempo, dal febbraio 2013 al novembre 2016 si legge nelle controdeduzioni, mentre non è dato di sapere se l’asserita necessità in discorso fosse altresì continuata nel tempo, nonché con quali modalità soddisfatta dall'interessato.

		Se infatti quest'ultimo, come se ne sostiene in causa, proprio nell’anno 2013 aveva visto la sua attività di professionista raggiungere una fase di sviluppo tale da imporgli un accrescimento ed un aggiornamento informativo sistematico riguardo ai vari profili implicati dai rapporti con la clientela, diveniva allora elemento decisivo a comprovazione dell’attendibilità della spiegazione in tali termini data l'aver fatto ricorso costante anche negli anni successivi ad una similare fonte esterna, che provvedesse ad integrare la sua personale/diretta capacità di produzione del reddito; ma di ciò invece mancano utili riscontri fattuali: che era interesse ed onere del contribuente fornire in giudizio, se quello sviluppo non fosse stato meramente episodico, o forse meglio indotto riguardo alla assai peculiare conseguenza di cui qui si discute.

		E v'è allora ragionevole fondamento per desumere, in conclusione, che nella 	specie il contribuente avesse con intenzione strumentale commesso alla società dei figli le molteplici prestazioni in oggetto, la cui effettuazione apparentemente figura bensì documentata, ma che per l'Ufficio non sarebbero, come in precedenza accennato, altro che "una massa di stampe e report (...) priva di qualsivoglia elemento (...) idoneo a ricondurlo ad una specifica prestazione compiuta dalla predetta società".

		Detto altrimenti, non può reputarsi provato con conveniente grado di certezza che il contribuente avesse abbisognato di un supporto complementare e non artificioso di quel genere, quale cioè impostogli da ricorrenti necessità obiettivamente insorgenti nell’ordinaria attività svolta presso la clientela, essendosene in buona sostanza mirato piuttosto ad attuare la conclamata volontà di dare una risposta positiva “all'etica familiare, nell'ottica di un rafforzamento dei rapporti economici tra familiari’, giusta un'opportuna occasione offertasi per bensì provvedere di entrate pecuniarie i due giovani figli ancora senza lavoro, ma (soprattutto) nel contempo procurandosi altresì il vantaggio di una correlativa deduzione fiscale.

		E’ pertanto da condividersi la valutazione di indeducibilità propugnata dall'Agenzia delle entrate in merito alla posta ben precipua di costi che si è venuti esaminando.

		Quanto alla ripresa a tassazione delle minori loro voci, poichè nell'unità immobiliare cui afferisce l'utenza elettrica concernente due bollette per un totale importo di euro 362,93 risulta in effetti essere collocato esclusivamente l'ufficio, deve qui confermarsi la deducibilità spettante riconosciutasi nel precedente grado, mentre e a diversità non può convalidarsi la deduzione esposta dal contribuente in relazione ad un premio nel ramo assicurativo "Casa e famiglia”, nominalmente diretto in misura apprezzabile e comunque non separabile a procurarsi una copertura assicurativa per finalità, con evidenza, in larga parte personali e familiari; e per analogo motivo neppure possono ammettersi in deduzione le spese di rinnovo delia patente automobilistica, stante la promiscuità del suo uso, cioè in ambito sia lavorativo che meramente privato.</mot>

		L'esito della controversia, posta la preponderante soccombenza che vi si determina a carico del contribuente appellato, comporta in relazione alle spese - ferma restando la dispostasi compensazione anteriore - la sua condanna al pagamento in favore dell'Agenzia appellante di quelle del presente grado, che si liquidano in euro 2.300,00.
	

	P Q M

		<dec ID="Dec2" G="2" E="0" O="Req2">La Commissione tributaria regionale di XXX in riforma parziale della sentenza appellata respinge il ricorso del contribuente salvo che in merito alle spese dell'utenza elettrica e di cui in motivazione,</dec> 
		condannando il B al pagamento delle spese del presente giudizio, liquidate in euro 2.300,00.
		
			Così deciso in XXX, in camera di consiglio, il DD MM 2018.
		

		Il Presidente est.
		(giu1)
	

</body>