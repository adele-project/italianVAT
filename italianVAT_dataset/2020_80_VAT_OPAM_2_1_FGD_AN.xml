<?xml version='1.0' encoding='utf8'?>
<body>




	Sentenza del DD/MM/2020 n. 80 - 
	Comm. Trib. Reg. XXX Sezione/Collegio 2

Intitolazione:

Nessuna intitolazione presente

Massima:

Nessuna massima presente

Testo:

Nell'anno 2011 <part P="B">la...... spa</part> aveva compensato il proprio debito IVA di euro 242.817,00 con parte del credito della controllata...... g.m. b.h., senza prestazione di garanzia da parte di quest'ultima e senza versamento del corrispondente importo né da parte della controllata né da parte della controllante.
<part P="A">L'Ufficio,</part> constatato che né la controllante né la controllata avevano soddisfatto le condizioni previste dall'art. 38-bis DPR 633/72, aveva notificato in data 9.11.2015 alla controllante atto di recupero del tributo e degli interessi, applicando la sanzione del 30% prevista per l'omesso versamento dall'art. 13 D.lgs. 471/97.


	
		<req ID="Req1" G="1" P="B">Avverso l'atto di recupero la società aveva proposto ricorso, per ragioni di diritto e di merito, concludendo per l'annullamento dell'atto impositivo.</req> 
		<req ID="Req2" G="1" P="A">L'Ufficio si era costituito in giudizio, instando per il rigetto e per la conferma dell'operato erariale.</req>
	

	
		<dec ID="Dec1" G="1" E="1" O="Req1">La Commissione Tributaria Provinciale di XXX, con sentenza 150/03/16, aveva accolto il ricorso,</dec> 
		con condanna della soccombenza alle spese di lite, quantificate in euro 3.000,00.
	



	
		<req ID="Req3" G="2" P="A">L'Ufficio ha depositato appello in data DD.MM.2016, concludendo per l'integrale riforma della sentenza di prime cure,</req> 
		con vittoria delle spese di lite.

		<req ID="Req4" G="2" P="B">La società ha depositato in data DD.MM.2017 atto di controdeduzioni e costituzione in giudizio, concludendo per il rigetto dell'appello erariale</req> 
		e per vittoria di spese. 
		Richiesta trattazione in pubblica udienza.
	

Ambo le parti hanno depositato memoria.

La trattazione, originariamente fissata per il 7.11.2019 veniva rinviata alla data odierna.

All'odierna pubblica udienza sono presenti ambo le parti, le quali successivamente all'esposizione delle rispettive ragioni - concludono come in atti.

La controversia è quindi trattenuta in decisione.

	FATTO E DIRITTO

		<mot ID="Mot1" G="2" O="Req3"> La questione controversa concerne, per gli effetti, la procedura di liquidazione e rimborso dell'IVA "di gruppo". prevista e disciplinata dall'art. 73, u.c. DPR 633/72 e dal D.M. 13.12.1979.

		L'art. 6 del citato D.M., al comma terzo, ha previsto che per le eccedenze di credito risultanti dalla dichiarazione annuale della controllante o della controllata, compensate con somme dovute dalla controllata o della controllante, si applicano le disposizioni di cui all'art. 38-bis del DPR 633/72. E, ancora, che le garanzie debbono essere prestate dal soggetto il cui debito è stato estinto, e per l'ammontare relativo, in sede di presentazione della dichiarazione annuale, e che, nel caso di mancata presentazione delle garanzie, l'importo corrispondente alle eccedenze di credito compensate deve essere versato all'ufficio entro il termine di presentazione annuale.

		 La Commissione provinciale, respinta l'eccezione preliminare di diritto concernente omessa attivazione del contraddittorio, ravvisava fondate nel merito le argomentazioni della società. Ciò stante che nella fattispecie, non contestata l'esistenza del credito, non si era generata alcuna sottrazione di gettito fiscale, e l'omessa presentazione della garanzia fideiussoria non poteva essere equiparata all'omesso versamento del tributo. Il ricorso veniva ravvisato fondato anche per quanto concernente il profilo sanzionatorio, stante che era stata attivata la procedura del ravvedimento operoso, con conseguente assolvimento da parte della società della sanzione dovuta.

		Le tesi che si contrappongono sono, dal lato Ufficio, centrate sul carattere sostanziale della violazione; dal lato della parte sulla non sostanzialità dell'esistita omissione in assenza di contestazione del credito, tenuto conto della funzione meramente cautelativa della garanzia, la cui durata triennale, ove prestata, è [sarebbe] comunque spirata al DD.MM.2015.

		La Suprema Corte successivamente alla pronunzia della Corte di Giustizia dell'Unione europea 22.05.2008 Causa C-162/07), avente escluso il contrasto della normativa agevolativa di cui al D.M 13.12.1979 con i principi di neutralità dell'IVA e con il principio di proporzionalità delle relative misure recuperatorie e sanzionatorie si è saldamente attestata sul principio che, ai fini dell'operatività del modello estintivo agevolativo degli obblighi fiscali nell'IVA infragruppo, è ineludibile il puntuale adempimento degli obblighi formali in esso D.M. prescritti.

		In difetto dei quali non può che integrarsi il mancato perfezionamento della fattispecie compensativa, per effetto dell'omessa prestazione della garanzia richiesta e il mancato versamento dell'imposta dovuta, con conseguente debenza, stante la sostanzialità della commessa violazione (Cass. 8034/2013), altresi della sanzione. Da ultimo Cass. 21299/2018 (facente seguito a conformi 4843/2015; 25328/2015; 28692/2015).</mot>

		Quanto premesso, constatasi nel caso di specie il mancato perfezionamento della fattispecie compensativa (del resto non specificamente contrastato dalla parte), e pertanto, in riforma della sentenza di prime cure, l'atto di recupero va dichiarato legittimo.

		<mot ID="Mot2" G="2" O="Req3">Per completezza (e per debita chiarezza) è da dirsi che non essendo constata intervenuta alcuna rettifica nel merito - il credito vantato dalla società controllata, anche ove trasferito alla controllante, non può considerarsi neppure definitivamente estinto, attesa la permanenza del diritto al rimborso del credito d'imposta, e potrà essere separatamente richiesto. Ciò restando preclusa, per effetto della mancata prestazione della garanzia, la sola compensazione di detto credito con i debiti d'imposta della controllante, nell'ambito dei rapporti infragruppo. In tal senso v. la già citata Cass. 4843/2015.</mot>

		Le spese seguono la soccombenza e si liquidano come in dispositivo.
	

	PER QUESTI MOTIVI

		<dec ID="Dec2" G="2" E="1" O="Req3">La Commissione Regionale accoglie l'appello dell'Ufficio, e, per l'effetto, in riforma della sentenza impugnata, dichiara legittimo l'atto di recupero di cui è controversia.</dec>

		Condanna l'appellata società alla rifusione delle spese di lite all'Ufficio, liquidate in euro 6.000,00 omnicomprensivi.
	

</body>