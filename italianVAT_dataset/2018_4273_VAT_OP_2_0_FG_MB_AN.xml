<?xml version='1.0' encoding='utf8'?>
<body>


 REPUBBLICA ITALIANA
 IN NOME DEL POPOLO ITALIANO


 LA COMMISSIONE TRIBUTARIA REGIONALE DI LOMBARDIA SEZIONE 17


 riunita con l'intervento dei Signori

 giu1 Presidente e Relatore

 giu2 Giudice
 
 giu3 Giudice


 ha emesso la seguente


 SENTENZA

 
 - sull'appello n. 134/2018
 depositato il DD/MM/2018

 - avverso la pronuncia sentenza n. 3939/2017 Sez:21 emessa dalla Commissione
 Tributaria Provinciale di MILANO

 <part P="A">contro:
 HGS
 L.R. S F
 XXX</part>

 difeso da:
 GF
 XXX

 <part P="B">proposto dall'appellante:
 AG. ENTRATE DIREZIONE PROVINCIALE DI MILANO</part>

 Atti impugnati:
 AVVISO DI ACCERTAMENTO n° T9B03CC06212 IVA-OP.ESENTI 2010

 REG.GENERALE

 N° 134/2018



 


SVOLGIMENTO DEL PROCESSO E RICHIESTE DELLE PARTI

 
 <req ID="Req1" G="1" P="A">La società HGS propose ricorso avverso l’avviso di accertamento</req>
 
con il quale l'Agenzia delle Entrate aveva rilevato la omessa fatturazione di operazioni imponibili ai fini (VA per euro 82.295,78 per l’anno 2010 nell'ambito dei rapporti di coassicurazione instaurati dalla società verificata, in qualità di delegata con altre compagnie (F SAI, UA e AEG LTD).
 
 <dec ID="Dec1" G="1" E="1" O="Req1">L’adita Commissione ha accolto il ricorso.</dec>
 



 
 <req ID="Req2" G="2" P="B">L’Ufficio ha quindi interposto appello avverso la suddetta pronuncia.</req> 
 <req ID="Req10" G="2" P="A">L’appellata si è costituita in fase di gravame resistendo all’impugnativa.</req>
 

 All’odierna udienza questa Commissione ha trattenuto la causa in decisione.
 MOTIVI DELLA DECISIONE
 1. <claim ID="Claim1" G="2" P="B" PRO="Req2">L’appellante deduce in questa sede la violazione dell'art. 10 del D.P.R. n. 633/1972</claim> 
 <arg ID="Arg1" G="2" P="B" PRO="Claim1">assumendo che le prestazioni rese dalla delegata alle deleganti nell'ambito del contratto di coassicurazione non potrebbero ricondursi alle prestazioni di mandato, mediazione e intermediazione relative alle operazioni assicurative.</arg>
 l motivo è infondato.
 <mot ID="Mot1" G="2" O="Claim1">La suddetta norma, infatti, riconosce carattere di esenzione alle "prestazioni di mandato, mediazione e intermediazione" relative alle operazioni di assicurazione, riassicurazione e vitalizio e a sua volta l'art. 2, n. 3,
 della direttiva 2002/92/CE definisce come di intermediazione assicurativa "le attività consistenti nel presentare o
 proporre contratti di assicurazione, o compiere altri atti preparatori o relativi alla conclusione di tali contratti,
 ovvero nel collaborare, segnatamente in caso di sinistri, alla loro gestione ed esecuzione", definizione poi
 sostanzialmente recepita dall'art. 106 del D.Lgs. n. 209/2005 (Codice delle Assicurazioni Private).
 Pertanto il concetto di intermediazione può essere riferito a tutte le ipotesi contrattuali che comportano,
 comunque, una interposizione in ambito assicurativo, conclusione peraltro accolta da varie interpretazioni
 ministeriali.
 Da ciò l’irragionevolezza di negare alla appellata, da parte dell’appellante, il diritto alla esenzione di cui si
 discute.</mot>
 <claim ID="Claim2" G="2" P="B" PRO="Req2">Secondo l’appellante, peraltro, le prestazioni rese o ricevute in virtù della "clausola di delega” non possono essere qualificate come operazioni di assicurazione in senso stretto</claim> 
 <arg ID="Arg2" G="2" P="B" PRO="Claim2">in quanto rileverebbe l'identità del destinatario della prestazione che deve essere il soggetto che, dietro pagamento del premio, acquista il diritto ad ottenere il risarcimento del danno, laddove invece, nel caso di specie, destinatario della prestazione non sarebbe l'assicurato ma le società di assicurazione che hanno delegato alla società delegataria la gestione del rapporto assicurativo.</arg>
 Anche tale profilo di critica va disatteso.
 <mot ID="Mot2" G="2" O="Claim2">Infatti la coassicurazione non è — come giustamente osserva la difesa dell’appellata - che una particolare
 configurazione del contratto assicurativo, adattato all'esigenza di ripartire efficientemente il rischio assicurato fra
 le compagnie coassicuratrici semplificando i rapporti fra queste e l'assicurato, fermo restando, in ogni caso,
 l'obbligo del risarcimento a carico di ciascuna compagnia coassicuratrice (delegata compresa).
 In concreto, la delegata si sostituisce alle altre coassicuratrici nello sviluppo di un'intera fase del rapporto
 assicurativo, e dunque nell'accertamento e nella liquidazione dell'indennità spettante all'assicurato per il danno
 da lui subito, curando la gestione del contratto, in qualità di mandataria con rappresentanza, per conto e
 nell'interesse di tutte le coassicuratrici.
 Di conseguenza si rende applicabile al compenso denominato "commissione di delega" l'esenzione IVA ai sensi
 dell'art. 10, comma primo, n. 2), del D.P.R. n. 633/1972, trattandosi di prestazione assicurativa "in senso stretto”,
 atteso che produce effetti diretti sulla situazione giuridica dell'assicurato e delle coassicuratrici, delegataria
 compresa.</mot>
 Va dunque rigettato l’appello, con conseguente conferma della sentenza di primo grado.
 2. Quanto alle spese di lite, l’appellante, secondo soccombenza, dovrà rimborsare quelle sostenute in questo
 grado dall’appellata, nella misura direttamente liquidata, per brevità, in dispositivo.
 


 PQM
 <dec ID="Dec2" G="2" E="1" O="Req2">La Commissione Regionale della Lombardia, Sezione 17°, definitivamente pronunciando, disattesa e respinta ogni contraria e diversa istanza, domanda, eccezione e deduzione, così provvede:
 1) rigetta l'appello, confermando, per l’effetto, l’impugnata sentenza;</dec>
 2) condanna l’appellante a rifondere le spese sostenute dall’appellata nel presente grado e liquidate complessivamente in Euro 3.500,00, oltre accessori di legge, se ed in quanto dovuti.
 Così deciso in 
 Milano in dataDD MM 2018
 
 Il Presidente rel. estensore Dott. giu1
 

</body>