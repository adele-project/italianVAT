<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

REG.GENERALE
N° 389/2015 (riunificato)

LA COMMISSIONE TRIBUTARIA REGIONALE
DI GENOVA SEZIONE 4

riunita con l'intervento dei Signori:
 giu1 ll Presidente 
 giu2 Relatore 
 giu3 Giudice

ha emesso la seguente
SENTENZA

- sull'appello n. 389/2015
depositato il DD/MM/2015

- avverso la sentenza n. 1535/2014.Sez:14 emessa dalla Commissione Tributaria
Provinciale di GENOVA

<part P="A">contro:
T Y S.P.A.
XXX</part>

difeso da:
IA
XXX

e da
MG
XXX

<part P="B">proposto dall'appellante:
AG. ENTRATE DIREZIONE PROVINCIALE GENOVA</part>

Atti impugnati:
AVVISO DI ACCERTAMENTO n° N. TL303T105325/2013 IVA-OP.NON IMP. 2008



 
 <req ID="Req1" G="1" P="A">
 Il Contribuente T Y S.P.A. (in prosieguo: Tankoa o Società o Contribuente) ha
 proposto ricorso alla CTP di Genova avverso gli avvisi di accertamento per l’ anno d’imposta 2008
 RGN 389/15 (TL303T105325/2013) e per l’anno 2009 RGN 390/15 (TL303T105364/2013),</req>

conseguente al recupero IVA per la constatazione di ripetuta violazione dell’art. 8 bis del DPR 633/1972, indebitamente non versata — secondo l’Ufficio — per le prestazioni connesse al contratto stipulato nel 2008 tra la società portoghese Crassulamar — Embarcacoes De Reecreio LDA e la Società Contribuente, avente ad oggetto la costruzione e la vendita di un’imbarcazione di 65 metri, al prezzo originariamente concordato di € 45.000.000, che la società portoghese avrebbe dovuto pagare a rate.
Il DD/MM/2008 era stata effettuata dalla T la registrazione nel Registro delle Navi e Galleggianti in
costruzione tenuto presso la Capitaneria del Porto di Genova e, dopo il regolare versamento delle
prima rata, dal 2008 la proprietà della costruenda nave risultava in capo alla società portoghese,
costruzione che, però, non veniva poi ultimata in quanto interrotta per inadempimento della
C (costituito, secondo il Contribuente, dal mancato pagamento di € 765.000, rispetto
all’importo pattuito e maturato di € 27.000.000.
Tale circostanza comportava in..data 27/7/2010 la risoluzione del contratto con conseguente
retrocessione della proprietà dell’imbarcazione in costruzione, alla T, previa restituzione da parte
di quest’ultima alla prima degli importi in precedenza ricevuti in acconto (€ 27.000.000), detratta la
penale riconosciuta dal committente al Contribuente (€ 4.000.000) e altre spese (€ 765.000), per una
complessiva restituzione di € 22.235.000 (27.000.000 — 4.000.000 — 765.000) in sei rate, come da
accordo sottoscritto il 23/12/2010.
Tutte le fatture relative ai pagamenti effettuati erano state emesse con titolo di non imponibilità IVA,
ex art. 8 bis DPR 633/1972.


 <req ID="Req2" G="1" P="B"> L’Ufficio, regolarmente costituito, resisteva</req> 
 <claim ID="Claim1" G="1" P="B" PRO="Req2">assumendo, nel merito, la totale legittimità del proprio
 operato,</claim> 
 <arg ID="Arg1" G="1" P="B" PRO="Claim1">sottolineando come la non imputabilità IVA delle fatture emesse da Tankoa determinava un
 indebito risparmio sul costo finale della nave, a tutto favore del committente.</arg>



 <dec ID="Dec1" G="1" E="1" O="Req1">La Commissione Tributaria Provinciale, con la sentenza appellata, accoglieva il ricorso,</dec>
 compensando integralmente le spese del grado.




 
 <req ID="Req3" G="2" P="B">
 Avverso la sentenza depositata il 28/8/2014, non notificata, propone appello l’Ufficio con atto
 notificato il 23/2/2015 (data spedizione su A.R.) e depositato il 12/3/2015.</req>
 <req ID="Req4" G="2" P="A">Si costituisce il Contribuente con atto di controdeduzioni depositato il 27/10/2016, con allegati 8
 documenti come da elenco.</req>
 
È richiesta discussione in pubblica udienza.
I due giudizi vengono riuniti per connessione.

 MOTIVI DELLA DECISIONE
 <claim ID="Claim2" G="2" P="A" PRO="Req4">Eccepisce preliminarmente la Società appellata l’inammissibilità dell’appello</claim>
 <arg ID="Arg2" G="2" P="A" PRO="Claim2"> in quanto presentato il
 26/2/2015, oltre il termine “breve” di 60 giorni, decorrente dalla data di notifica della sentenza
 avvenuta il 15/10/2014, che pertanto sarebbe scaduto il 14/12/2014.</arg>
 Il combinato disposto degli artt. 51 comma 1, 38 comma 2 e 16 commi 2 e 3
 del D.Lgs. 546/1992 rende infondata l’eccezione.
 <mot ID="Mot1" G="2" O="Claim2">
 Sostiene il Contribuente che la sentenza qui appellata era allegata alla lettera datata 14/10/2014 della
 T Y spa, firmata dal legale rappresentante GOMO, avente ad oggetto
 “rimborso IVA anno 2009”, consegnata il 15/10/2014 all’ Agenzia della Entrate — Ufficio Territoriale
 di Genova, avente ad oggetto “consegna documenti inerenti rimborso IVA 2009 — sollecito
 erogazione” e indicante come mittente il (non meglio qualificato) sig. RE.
 Buona fede affidamento cass. 18184/2010
 Istanza di sollecito rimborso per IVA precedente C (legale via Fiume)
 La predetta lettera, con riferimento al suo oggetto, sollecitava, nella prima frase, “l’erogazione del
 rimborso di € 3.250.000, relativo all’IVA per l’anno d’imposta 2009 richiesto il 17/5/2010” e, nella
 terza frase, recava: “in relazione poi alla comunicazione del 28/11/2013 conseguente alla notifica di
 due accertamenti ...di complessivi € 16.200.000,00, si informa che gli stessi sono stati completamente
 annullati con le sentenze n. 1535/14/14 e n. 1536/14/14, che con la presente si notificano”.
 Le modalità di (asserita) consegna all’Ufficio della sentenza qui appellata non sono conformi a quelle
 previste dalla normativa vigente per far decorrere il termine “breve” per l’appello.
 Invero, l’art. 16, comma 3, stabilisce che le notificazioni possono essere fatte anche direttamente a
 mezzo del servizio postale mediante spedizione dell'atto in plico senza busta raccomandato con avviso
 di ricevimento, sul quale non sono apposti segni o indicazioni dai quali possa desumersi il contenuto
 dell'atto, ovvero all'ufficio del Ministero delle finanze ed all' ente locale mediante consegna dell'atto
 all'impiegato addetto che ne rilascia ricevuta sulla copia.
 La giurispudenza di legittimità, in materia, ha avuto modo di precisare che il termine breve di
 impugnazione decorre soltanto in forza di una conoscenza "legale" del provvedimento da impugnare e
 cioè "di una conoscenza conseguita per effetto di un'attività svolta nel processo, della quale la parte sia
 destinataria o che ella stessa ponga in essere, la quale sia normativamente idonea a determinare da sé
 detta conoscenza o tale, comunque, da farla considerare acquisita con effetti esterni rilevanti sul piano
 del rapporto processuale. (Cass. 18184/2010; conformi Cass. 10 giugno 2008 n. 15359; Cass. 1 aprile
 2009 n. 7962).
 Nel caso di specie, da un lato la dichiarazione dell’Ufficio del 15/10/2014 di ricezione “di documenti”
 non menzione alcuna sentenza né, d’altro lato, la Società ha prodotto in appello la copia conforme
 della stessa con l’attestazione di ricevuta apposta dall’Ufficio, non potendosi certamente considerare
 equipollente alle forme previste dal sopra citato art. 16 la ricevuta (prot. 0165511, all. 3) prodotta dal
 Contribuente. 
 Pertanto è evidente che la consegna delle due sentenze effettuata a corredo delle
 richieste di rimborso IVA, cioè di domande totalmente avulse dall’oggetto del giudizio, non ha forma
 né sostanza equiparabile al procedimento notificatorio finalizzato alla conoscenza legale della sentenza
 nell’ambito del giudizio.
 Pertanto, non risultando agli atti alcuna valida notifica della sentenza, l’appello risulta tempestivo,
 quindi ammissibile, perché proposto nel termine “lungo”, di 6 mesi, decorrente dal 1/9/2014.
 </mot>

 <claim ID="Claim3" G="2" P="A" PRO="Req4">Eccepisce inoltre la Società appellata l’inammissibilità dell’appello per assenza di specifici motivi
 d’impugnazione,</claim> 
 <arg ID="Arg3" G="2" P="A" PRO="Claim3">affermando che nell’intero atto d’appello “non c’è una specifica censura rivolta alla
 sentenza, non è indicato cosa sia errato, quali argomentazioni siano immotivate o contradditorie, quale
 passaggio della pronuncia sia da censurare”.</arg>

 Tale eccezione è manifestamente infondata in quanto l’appello dell’Ufficio chiaramente confronta le proprie argomentazioni difensive di primo grado con la motivazione (che le disattende) della sentenza.

 <mot ID="Mot2" G="2" O="Claim3">
 In questo contesto i motivi potranno essere “opinabili” ma non certo “aspecifici”, come, del resto,
 ribadito da ultimo dalla Cassazione (ordinanza 227/2016 dell’11/1/2016) per cui "nel processo
 tributario, l'indicazione dei motivi specifici dell'impugnazione, richiesta dal D.Lgs. 31 dicembre 1992,
 n. 546, art. 53 non deve necessariamente consistere in una rigorosa e formalistica enunciazione delle
 ragioni invocate a sostegno dell'appello, richiedendosi, invece, soltanto una esposizione chiara ed
 univoca, anche se sommaria, sia della domanda rivolta al giudice del gravame, -5- Ric. 2014 n. 10671
 sez. MT - ud. 08-07-2015 sia delle ragioni della doglianza.
 È, pertanto, irrilevante che i motivi siano
 enunciati nella parte espositiva dell'atto ovvero separatamente, atteso che, non essendo imposti dalla
 norma rigidi formalismi, gli elementi idonei a rendere specifici i motivi d'appello possono essere
 ricavati, anche per implicito, purché in maniera univoca, dall'intero atto di impugnazione considerato
 nel suo complesso, comprese le premesse in fatto, la parte espositiva e le conclusioni" (v.Cass. n.1224/
 2007; n.7393/2011);
 Questa Corte ha, anche di recente, ribadito che allorché «il dissenso della parte
 soccombente investa la decisione impugnata nella sua interezza» ed «esso si sostanzi proprio in quelle
 argomentazioni che suffragavano la domanda disattesa dal primo giudice», la sottoposizione al giudice
 d'appello delle medesime argomentazioni adempie pienamente l'onere di specificità dei motivi (Cass.n.
 8185/15; Cass. n.14908/2014).
 </mot>

 <mot ID="Mot3" G="2" O="Claim4">
 Passando all’esame del merito, l’accertamento scaturisce dalla consistente richiesta di rimborso IVA
 avanzato dalla T con la dichiarazione annuale del 2009, imposta di cui la Società risultava a
 credito proprio e prevalentemente per le prestazioni fornite alla C e che, prima del
 rimborso, ha indotto l’ Agenzia delle Entrate a verificare l’intera operazione e, infine, a recuperare
 l'IVA sulle fatture di acconto emesse alla società portoghese, oltre interessi e sanzioni.

 L’art. 8 bis della L. 172/2003 stabilisce, per quanto qui interessa, che sono assimilate alle cessioni
 all'esportazione, se non comprese nell'articolo 8: a) le cessioni di navi adibite alla navigazione in alto
 mare e destinate all'esercizio di attività commerciali; e) le prestazioni di servizi...relativi alla
 costruzione...delle navi di cui alla lettera a).

 Giova subito premettere che neanche I’ Ufficio ha mai seriamente contestato che l’art. 8 bis del DPR
 633/1972 sia applicabile anche alle navi in costruzione, quantomeno fino a prova dell’utilizzo
 “commerciale” dell’imbarcazione (con esenzione imponibilità IVA) o prova contraria di una diversa
 finalità “personale” (senza esenzione).
 Sotto questo punto di vista la sentenza di primo grado è condivisibile nella parte in cui motiva come la
 predetta norma faccia riferimento anche all’attività di costruzione, cioè prima del varo, quando
 l’effettiva destinazione e il concreto utilizzo sono solo potenziali.

 Rimane da esaminare la vera questione sostanziale, riproposta dall’ Ufficio in appello nel merito che,
 svelando quanto implicitamente emerge nel verbale e meglio delineato nelle difese di primo grado,
 finalmente esplicita in appello la (ritenuta) ipotesi abusiva/elusiva dell’operazione posta in essere dalla
 Società Contribuente essendo “del tutto evidente che qualora l’intenzione dei soggetti coinvolti sia
 quella di utilizzare un beneficio (nella specie, quello dell'art. 8 bis) in modo strumentale, gli stessi
 metteranno in atto tutte le azioni possibili per rendere l’operazione formalmente corretta, ma ciò non
 esclude che in senso contrario possa essere dimostrata, almeno in termini presuntivi e di
 verosimiglianza (vista l’impossibilità di un riscontro in concreto) una realtà differente”, precisando
 che deve essere appurato se la società portoghese era esistente e commercialmente operativa e non
 costituita e strumentalmente utilizzata solo per ottenere il beneficio fiscale.
 </mot>

 <claim ID="Claim4" G="2" P="B" PRO="Req3">L’Ufficio nuovamente sottolinea quelle circostanze — che lamenta neanche esaminate in primo grado —
 che emergono dal verbale di accertamento e che costituirebbero (tutta una serie di) seri indizi idonei a
 escludere la commercialità della società estera C e a far ritenere come esistenti sostanziali
 commistioni soggettive con società italiana T, con conseguente ripresa a tassazione delle
 operazioni IVA (abusivamente) considerate esenti:</claim>

 <arg ID="Arg4" G="2" P="B" PRO="Req3">la società committente dell’imbarcazione non ha mai avuto altre immobilizzazioni materiali e
 immateriali se non la motonave in costruzione presso T;

 la proprietà della nave ancora n costruzione era passata alla C contestualmente al
 pagamento della prima rata nel 2008; 

 il committente ha mai dichiarato ricavi o costi operativi negli anni 2005/2011 e, pertanto, può
 presumersi che la stessa abbia mai svolto l’attività di noleggio di navi da diporto o altra attività
 commerciale di qualunque natura;

 la C era una società con sede il Portogallo, nella regione Autonoma di Madeira, ossia in
 un territorio caratterizzato da un regime fiscale agevolato;

 socio al 50% della C (fino al 2011) era la società italiana O I srl, il cui
 legale rappresentante era il sig. AD, a sua volta anche membro del consiglio di
 amministrazione di T, il cui legale rappresentante era il sig. GOMO, a sua
 volta legale rappresentante di T e membro del consiglio di amministrazione della O
 I srl che — a chiusura di quanto detto all’inizio — era socia al 50% della C;

 inoltre la stessa C, a sua volta, aveva nominato procuratore firmatario del contratto del
 10/7/2008 per la costruzione e vendita della nave il.sig. GFA, il quale era
 contemporaneamente membro del collegio sindacale della predetta società O I e
 legale rappresentante della società R I S.A., di diritto lussemburghese, proprietaria
 della quota di maggioranza (dell’82,475%) di T;

 la C veniva estinta poca tempo dopo la risoluzione del contratto, in data 3/7/2012;

 nel periodo d’imposta 2009 le fatture passive ricevute da T emesse dai subappaltatori
 impegnati nella realizzazione materiale della nave hanno emesso fatture con IVA, senza avvalersi
 (prudentemente, stante l’incertezza sul diritto all’agevolazione) della facoltà di non imponibilità
 prevista dall’art. 8 bis;

 manca qualsiasi prova del rimborso da T a C dell’importo (di € 22.235.000)
 relativo alle rate in incassate in acconto, di cui si è concordata la restituzione nel 2010, previa
 retrocessione della proprietà della nave.</arg>

 <arg ID="Arg5" G="2" P="A" CON="Claim4">Tutte le predette circostanze sono puntualmente contestate dalla Società appellata che, con atto
 depositato il 27/10/2016, mira a provare l’esistenza sia dei requisiti soggettivi in capo alla
 committente, sia di quelli oggettivi della costruzione di nave “commerciale”.</arg>

 <mot ID="Mot4" G="2" O="Claim4"> 
 In primo luogo, a tutte le (definite) “illazioni” dell’ Ufficio, correlate alla circostanza che C
 avesse Sede in un territorio caratterizzato da un regime fiscale agevolato, viene replicato in primo
 luogo — e giustamente — che l’IVA è del tutto indifferente alle aventuali agevolazioni fiscali territoriali,
 tuttalpiù operanti sull’IRPEF.
 Inoltre, che, anche ritenendo non applicabile il predetto art. 8 bis, l'operazione non avrebbe scontato
 IVA in Italia, ai sensi dell’art.40 del DL 331/1993, convertito in L 427/1993, vigente al momento della
 presunta violazione.
 In più, che la (non contestata) risoluzione del contratto, anche in caso di imposizione, avrebbe in ogni
 caso imposto l’emissione di note di accredito a storno dei precedenti acconti che, di fatto, avrebbe
 comportato l’annullamento dell'IVA addebitata in precedenza, tanto che anche l'Ufficio concordava
 nel ritenere che, in quell’ipotesi, la T avrebbe avuto diritto al rimborso dell’imposta
 eventualmente versata.

 Decisiva, soprattutto, è la circostanza che nel corso del giudizio l’imbarcazione è in via di ultimazione
 e, a richiesta degli interessati, in data 15/5/2015, il R ha dichiarato che la stessa ‘“...è stata
 sorvegliata dal momento dell’impostazione chiglia fino allo stato attuale di costruzione come unità
 commerciale e che tutta la documentazione approvata fino a oggi è stata approvata in conformità del
 Regolamento R per yacht commerciali...”

 Così come decisiva è la circostanza che l’Ufficio non ha ben chiarito in cosa si sarebbe
 sostanzialmente concretizzato l’abuso in materia IVA nella doppia ipotesi possibile, cioè quella
 realmente verificatasi (con la risoluzione del contratto) oppure l’altra astrattamente realizzabile col
 pieno adempimento del contratto da parte delle due Società.

 È noto che la materia del cd. comportamento “abusivo/elusivo” è regolata dall’art. 10 bis dello Statuto
 del contribuente (L. 212/2000) che, disciplinando con efficacia interpretativa l’abuso del diritto, al
 comma 6 stabilisce che “...l’abuso del diritto è accertato con apposito atto, preceduto, a pena di
 nullità, dalla notifica al contribuente di una richiesta di chiarimenti da fornire entro il termine di 60
 giorni, in cui sono indicati i motivi per i quali si ritiene configurabile un abuso del diritto”,
 aggiungendo al comma 8 che l’atto impositivo deve essere “specificamente motivato, a pena di nullità,
 in relazione alla condotta abusiva , alle norme o ai principi elusi, agli indebiti vantaggi fiscali
 realizzati, nonché ai chiarimenti forniti dal contribuente nel termine di cui al comma 6”.

 Corte di Cassazione, sez. Tributaria, con recente sentenza n. 16675/2016 del 9/8/16 ha completato il
 quadro affermando che la nuova norma relativa all’abuso del diritto, introdotta nello Statuto del
 Contribuente dall’art. 10-bis della L. 212/2000, ha natura interpretativa e dunque può essere applicata
 anche prima della sua entrata in vigore in quanto rappresenta indubbiamente un termine interpretativo
 di riferimento e funge da chiave di lettura di principi che già erano presenti all’interno del nostro
 ordinamento, rendendolo così applicabile anche per il passato.
 </mot>

 Pertanto l’accertamento è illegittimo, come già sentenziato in primo grado.

 Le spese del grado seguono la soccombenza ma sono ridotte di due terzi in relazione alla soccombenza
 dell’appellante sulle due eccezioni preliminari e vengono liquidate per la restante parte in dispositivo.
 

 P.Q.M.
 <dec ID="Dec2" G="2" E="0" O="Req3">Respinge l’appello e conferma l’impugnata sentenza.</dec>
 Condanna l’Ufficio appellante al pagamento delle spese del grado che liquida, in misura già
 ridotta come da motivazione, in € 15.000,00, oltre accessori di legge previsti dall’art. 15, comma-
 2 ter del D.Lgs. 546/1992, compensando le restanti spese del giudizio.

 
 Deciso in Genova, il DD MM 2015
 

 IL PRESIDENTE
 IL GIUDICE RELATORE
 

</body>