<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO
 REG.GENERALE N° 1181/2017

 LA COMMISSIONE TRIBUTARIA REGIONALE Di LOMBARDIA SEZIONE 18
 riunita con l'intervento dei Signori:
 giu1 Presidente
 giu2 Relatore
 giu3 Giudice
 
 ha emesso la seguente
 SENTENZA

 - sull'appello n. 1181/2017
 depositato il DD/MM/2017
 - avverso la pronuncia sentenza n. 6251/2016 Sez:8 emessa dalla Commissione Tributaria Provinciale di MILANO

 <part P="A">contro:
 AG. ENTRATE DIREZIONE PROVINCIALE Il DI MILANO</part>

 <part P="B">proposto dagli apppellanti:
 N S.R.L.
 XXX</part>

 difeso da:
 AA
 XXX
 difeso da:
 DC
 XXX

 Atti impugnati:
 AVVISO DI ACCERTAMENTO n° T9D032C03653/2015 IRES-ALTRO 2010
 AVVISO DI ACCERTAMENTO n° T9D032C03653/2015 IVA-OP.ESENTI 2010
 AVVISO DI ACCERTAMENTO n° T9D032C03653/2015 IRAP 2010



 FATTO e DIRITTO
 
 
 <req ID="Req1" G="1" P=""> Con l’originario ricorso il contribuente impugna l’avviso di accertamento n. T9D032C03653/2015 </req>
 

con cui l’ Ufficio rideterminava in via induttiva il reddito del 2010 per imposte dirette e Iva, sul presupposto della mancata presentazione del modello Irap 2011 e della incompleta risposta ad apposito questionario.
 
I rilievi contenuti nell’avviso sono due: il primo attiene alla mancata dichiarazione di operazioni imponibili per euro 832.889,19 ed all’indicazione di operazioni esenti per euro 1.362.034,39 rispetto alle quali l’ Ufficio ritiene assente qualunque causa di esenzione. Con il rilievo n. 2 l'Ufficio rileva che la società ha indicato in bilancio un utile diverso da quello indicato in dichiarazione a fini Ires, senza che fossero indicate variazioni a rettifica del reddito civilistico: ciò, unitamente alla mancanza della documentazione contabile chiesta con il questionario ed agli estratti conto bancari, ha imposto all’Ufficio la ricostruzione del reddito con metodo induttivo. In particolare, l’Ufficio ha utilizzato i ricavi indicati in bilancio e quantificato induttivamente i costi, così accertando un reddito imponibile di euro 400.061,00. 
 
 
 <mot ID="Moyt1" G="1" O="Req1"> La sentenza di primo grado, dopo aver escluso la rilevanza delle condotte omissive del consulente della contribuente e la circostanza della scarsa presenza in Italia dell’amministratore delegato, </mot>
 
 
 <dec ID="Dec1" G="1" E="0" O="Req1"> ha esaminato i singoli rilievi dell'Ufficio concludendo per il rigetto del ricorso</dec>
 con condanna alle spese di lite per euro 15.000,00.
 



 
 <req ID="Req2" G="2" P="B"> Con l’odierno appello</req> 
 <claim ID="Claim1" G="2" P="B" PRO="Req2">la contribuente eccepisce:
 a) Nullità della sentenza per carenza di motivazione;</claim>

 b) <claim ID="Claim2" G="2" P="B" PRO="Req2">Nullità della sentenza per errore in procedendo per non avere tenuto conto delle gravi
 inadempienze imputabili unicamente al consulente fiscale;</claim>

 c) <claim ID="Claim3" G="2" P="B" PRO="Req2">Nullità della sentenza per aver disconosciuto i costi relativi alle prestazioni ricevute dalle ditte individuali AM EM e GL. </claim> 
 <arg ID="Arg1" G="2" P="B" PRO="Claim3">Ritiene la parte che la sola circostanza che le due ditte non avessero presentato dichiarazioni dei redditi non fosse motivo sufficiente per ritenere le operazioni giuridicamente inesistenti. Produce le fatture relative ai due fornitori;</arg>

 d) <claim ID="Claim4" G="2" P="B" PRO="Req2">Mancata considerazione delle operazioni esenti.</claim> 
 <arg ID="Arg2" G="2" P="B" PRO="Claim4">Sul punto la parte rileva che si tratta di prestazioni
 di servizi relativi a beni immobili e che le stesse sono state eseguite presso cantieri siti in
 Rotterdam, luogo di imposizione fiscale. Trattandosi di prestazioni d’opera (lavori di carpenteria e
 posa cavi elettrici per realizzazione nuova raffineria di Rotterdam), la parte rileva la logica non
 esistenza di documenti quali le bolle doganali. Produce fatture e n. 2 contratti di lavori. Quanto alla
 fattura n. 7 del DD.MM.2010 ribadisce il diritto all'esenzione iva trattandosi di distacco di dipendenti
 presso altro datore di lavoro, fattispecie prevista all’articolo 8, comma 35, legge n. 67/88;</arg>

 e} <claim ID="Claim5" G="2" P="B" PRO="Req2">Mancato riconoscimento di costi a fini Ires e Irap per quanto riguarda le fatture di acquisto dal fornitore BCP srl per un imponibile complessivo di euro 462.833,34.</claim> 
 <arg ID="Arg3" G="2" P="B" PRO="Claim5"> La parte contesta la sentenza laddove argomenta il disconoscimento dalla circostanza che il conto
 economico non conterrebbe indicazione di beni per un valore equivalente; invero, sostiene la parte,
 poiché si trattava di un contratto di locazione finanziaria e non di compravendita di bene, è del tutto
 ragionevole che non ve ne fosse rilevanza nel conto economico trai costi della produzione per
 materie prime e merci.</arg>

 <req ID="Req4" G="2" P="A">Resiste con memoria l'Ufficio</req> che argomenta dettagliatamente su ciascuno dei motivi di appello.
 L’appello veniva discusso e deciso nell’udienza del DD MM 2018.
 
 
 Infondato il primo motivo di appello: 
 <mot ID="Mot2" G="2" O="Claim1">osserva il Collegio che la sentenza di primo grado appare più che
 adeguatamente motivata, prendendo analitica posizione su ogni aspetto della controversia, con chiara
 esposizione degli elementi di fatto e di diritto a sostegno delle conclusioni assunte.</mot>

 Infondato anche il secondo motivo di appello: 
 <mot ID="Mot3" G="2" O="Claim2">correttamente, infatti, i giudici di primo grado hanno escluso
 la rilevanza della condotta inadempiente del consulente fiscale e ciò sulla base di plurime condivisibili
 ragioni che qui si richiamano. In primo luogo, il consulente fiscale è un mandatario del contribuente su cui
 quest’ultimo è tenuto alla doverosa vigilanza, senza che la condotta di questi possa costituire esimente a
 fini fiscali. Va chiarito che la verifica dell’avvenuto deposito delle dichiarazioni fiscali è un onere di
 minima diligenza a carico del contribuente, onere realizzabile agevolmente con la registrazione come
 utente ai siti dell’ Agenzia delle Entrate.</mot>
 <mot ID="Mot4" G="2" O="Claim2">In secondo luogo, agli atti neppure sussiste alcuna denuncia di carattere penale ma solo una lettera
 stragiudiziale di contestazione delle inadempienze, tra l’altro adottata solo nel 2015. Inoltre, non si
 comprende per quale motivo, anche in occasione del ricorso giudiziale la parte non sia stata in grado di
 completare la produzione documentale o, quantomeno, di dare prova del tentativo di acquisire la stessa
 presso il consulente fiscale.</mot>

 Infondato il terzo motivo di appello, relativo al mancato riconoscimento dei costi rappresentati dalle fatture
 emesse dalle ditte individuali AM EM e GL.
 <mot ID="Mot5" G="2" O="Claim3"> Non solo le ditte non hanno presentato le rispettive dichiarazioni fiscali ma anche la stessa documentazione
 prodotta dalla parte induce all’inattendibilita delle operazioni fatturate. Con riguardo al primo soggetto, la
 parte ha prodotto una serie di fatture (all. n. 4) di cui 6 presentano una dicitura uguale ed estremamente
 eterogenea, prevedendo tanto lavori di carpenteria quanto lavori di posa cavi elettrici. La settima fattura,
 invece, di rilevantissimo importo, riguarda una supposta attività di consulenza per “esame ed emissione di
 tutta la documentazione richiesta per l’effettuazione dei lavori in loco”: l’equivoca dicitura,
 l’incomprensibile attività in essa indicata, la sproporzione del ricavo, sono tutti elementi che inducono a
 ritenere non provato il costo rappresentato da tali fatture.
 Analoghe considerazioni riguardano le fatture della ditta GL, contenenti generico riferimento alle
 “prestazioni effettuate” in un certo mese.
 Oltre a quanto esposto, si rileva che, contrariamente a quanto lamentato con l’atto di appello, la sentenza di
 primo grado ha posto a fondamento della decisione un’ulteriore circostanza indiziaria, consistente nella
 mancanza di adeguata forza lavoro sufficiente a giustificare le operazioni oggetto di fatturazione.
 A tale rilievo consegue la non detraibilità dell’Iva.</mot>

 <mot ID="Mot6" G="2" O="Claim4"> In ordine alle operazioni imponibili, il Collegio ritiene che la parte, attraverso la produzione (ammissibile in secondo grado per pacifica giurisprudenza) dei contratti di subappalto e delle relative fatture, abbia
 fornito prova dello svolgimento di lavori edili presso cantiere di XXX e nei confronti di committente,
 pur se per il tramite di subappaltante, olandese.
 Vanno quindi considerate operazioni esenti quelli rientranti
 in tale contesto contrattuale ai sensi dell’articolo 7 quater lettera A del DPR n. 633/72 (argomentando “a
 contrario” visto che l'immobile non si trova nel territorio dello stato italiano), per un complessivo importo
 di euro 1.342.760,39.
 Quanto alla fattura n. 7/2010, asseritamente relativa al distacco di dipendenti presso altro datore di lavoro,
 va rilevato che non vi è prova che il compenso abbia integrato un mero rimborso di costo.</mot>

 In ordine al disconoscimento costi con il fornitore B, va confermata la sentenza di primo grado: 
 <mot ID="Mot7" G="2" O="Claim5">le fatture prodotte ERE reso riferimento all’acquisto di merce come da “contratto di vendita” e non hanno
 alcun evidente rilievo con il contratto di locazione finanziaria stipulato con Unicredit (doc. n. 13 allegato
 all’atto di appello). Se invece il contratto di leasing è lo strumento di reperimento del bene (bene fisico,
 descritto nel contratto di locazione menzionato), allora non vi sarebbe ragione per il riconoscimento
 dell’intero costo quanto piuttosto dei singoli canoni di competenza.</mot>

 Spese compensate attesa la reciproca soccombenza.
 
 
 P.Q.M.
 <dec ID="Dec2" G="2" E="1" O="Req2"> La Commissione, in parziale accoglimento dell’appello, accerta l’esenzione Iva per l’importo di euro 1.342.760,39.</dec> 
 <dec ID="Dec3" G="2" E="0" O="Req2">Conferma per il resto la sentenza di primo grado.</dec>

 Compensa le spese di lite.
 
 Milano, DD MM 2018
 
 
 IL RELATORE
 IL PRESIDENTE
 

 

</body>