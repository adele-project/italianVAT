<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANA

LA COMMISSIONE TRIBUTARIA REGIONALE DI XXX 
SEZIONE 11


riunita con l'intervento dei Signori: 
	giu1 Presidente
	giu2 Relatore 
	giu3 Giudice


ha emesso la seguente
SENTENZA

REG. GENERALE N° 5860/2017

- sull'appello n. 5860/2017
depositato il DD/MM/2017

- avverso la pronuncia sentenza n. 4813/2017 Sez:10 emessa dalla Commissione Tributaria Provinciale di XXX


<part P="A">contro:
AGENZIA ENTRATE DIREZIONE REGIONALE XXX
</part>

<part P="B">proposto dall'appellante:
SA S.P.A.
XXX
</part>

difeso da:
SM e SL
XXX

Atti impugnati:
AVVISO DI ACCERTAMENTO n° TMB0C1P00791/2015 IRAP 2010
AVVISO DI ACCERTAMENTO n° TMB031P00785/2015 IRES-ALTRO 2010
AVVISO DI ACCERTAMENTO n° TMB061P00792/2015 IVA-OP.IMPONIB. 2010

Motivi in fatto e diritto della decisione

La controversia attiene a tre avvisi di accertamento per l’anno di imposta 2010 mediante i quali l'Agenzia delle Entrate della XXX, all'esito degli accertamenti eseguiti dalla Direzione Provinciale di XXX nei confronti di associazioni sportive dilettantistiche per imposte Ires, Irap ed Iva, contestava alla SA S.P.A. l’indeducibilità dei costi di sponsorizzazione asseritamente sostenuti dalla stessa nei confronti di tali associazioni. In particolare, l'Ufficio assumeva - ai fini Ires ed Irap - l'inesistenza oggettiva delle operazioni per un ammontare pari ad € 389.000 ed ai fini Iva l'inesistenza in parte oggettiva - quanto ad € 389.000 - ed in parte soggettiva quanto ad € 201.000. 
La conseguente ripresa a tassazione degli importi indicati determinava maggiori imposte per Irap, Ires ed Iva oltre all'applicazione delle sanzioni.


	
		<req ID="Req1" G="1" P="B">La contribuente proponeva ricorso</req> 
		<claim ID="Claim1" G="1" P="B" PRO="Req1">contestando - sul piano procedimentale - la circostanza di essere rimasta estranea a qualsiasi accertamento</claim> 
		<arg ID="Arg1" G="1" P="B" PRO="Claim1">avendo i controlli avevano riguardato le sole associazioni sportive destinatarie delle sponsorizzazioni</arg> 
		<claim ID="Claim2" G="1" P="B" PRO="Req1">e - sul piano del merito - l’erronea valutazione delle circostanze fattuali relative all'attività svolta da queste ultime</claim> 
		<arg ID="Arg2" G="1" P="B" PRO="Claim2">essendo state le stesse ritenute inidonee a riscontrare l'effettività delle sponsorizzazioni.</arg>
	

	
		<dec ID="Dec1" G="1" E="0" O="Req0">La sentenza della CTP di XXX ha respinto il ricorso</dec> 
		<mot ID="Mot1" G="1" O="Req1">ritenendo legittima la procedura adottata ed attendibile la ricostruzione effettuata dall'Ufficio.</mot>
	



	
		<req ID="Req2" G="2" P="B">Le censure svolte dall’appellante possono così sinteticamente essere riportate:</req>

		<claim ID="Claim3" G="2" P="B" PRO="Req2">- Violazione dell'art. 90 co. 8 Legge nr. 289/02 che introduce una presunzione legale assoluta circa la qualificabilità dei contributi erogati in favore delle ASD - entro il limite di € 200.000 - come “spese di pubblicità” sì da risultare integralmente deducibili;</claim>

		<claim ID="Claim4" G="2" P="B" PRO="Req2">- Omessa valutazione della documentazione allegata a riscontro dell'operatività delle associazioni sponsorizzate quale desumibile dall'iscrizione di ciascuna nell'apposito registro pubblico della rispettiva federazione e lo svolgimento di attività di carattere esterno in luoghi aperti al pubblico, sia pure su base locale;</claim>

		<claim ID="Claim5" G="2" P="B" PRO="Req2">omessa valutazione della contabilità della società appellante e dell'assenza di discrasie tra quest'ultima e quella delle ASD;</claim> 

		<claim ID="Claim6" G="2" P="B" PRO="Req2">mancata valorizzazione dell'assenza di elementi atti a riscontrare la ritenuta partecipazione di essa appellante al “meccanismo fraudolento” posto a fondamento della contestata interposizione fittizia per alcune operazioni di sponsorizzazione.</claim>
	

	
		Così sintetizzate le censure formulate, la Commissione reputa l'appello privo di fondamento con conseguente rigetto.

		<mot ID="Mot2" G="2" O="Claim3">Quanto alla lamentata violazione della presunzione legale, la sentenza ha precisato - con valutazione che si condivide integralmente - che l'operatività della stessa è pur sempre condizionata all'effettivo svolgimento dell'attività pubblicitaria ad opera dell’associazione sponsorizzata. Nel caso in esame non soltanto tali riscontri sono mancati, ma la documentazione allegata ha palesato circostanze di segno contrario : elementi, si badi, pienamente valorizzati dalla decisione impugnata che non consentono interpretazioni difformi ed ostano all'applicazione della normativa invocata per quanto si va ad esporre.

		In primo luogo emerge che le sponsorizzazioni di cui sono state destinatarie le ASD “minori” (A1, A2 e G) risultano nel complesso pari a quelle della ben più importante e titolata ASD ST (operante sulla scena nazionale ed internazionale) e che lo sponsor principale nell'anno 2010 è la società appellante che risulta aver stanziato l'ingente cifra di € 690.000. A fronte di tale cospicuo investimento, le operazioni di verifica condotte sulle ASD - anche per il tramite del sito internet della FITT - hanno evidenziato la mancata partecipazione delle associazioni A1, A2 e G ai campionati: in sostanza tali associazioni non hanno svolto alcuna attività sportiva agonistica a rilevanza esterna, ossia, la sola attività idonea a procurare un vantaggio - anche solo potenziale - allo sponsor . Al contrario, è emerso che l'ASD ST risulta aver conseguito nel medesimo arco temporale lo scudetto nazionale - quanto alla formazione femminile - nonché l’accesso a competizioni internazionali prestigiose pur risultando destinataria di sponsorizzazioni per importi sensibilmente inferiori da parte dell’appellante.

		Ciò non equivale - come sostenuto dall’appellante - a trarre conseguenze dal sindacato sul merito della scelta imprenditoriale , all'evidenza precluso, bensì a valorizzare una sintomatica ed illuminante discrasia.</mot>

		<mot ID="Mot3" G="2" O="Claim5">Quanto alle operazioni soggettivamente inesistenti, va evidenziato che il dettagliato esame dei conti correnti intestati alle associazioni ha evidenziato molteplici flussi finanziari caratterizzati sia da versamenti effettuati dalle tre associazioni “minori” a favore della ASD ST per l’importo complessivo di € 201.000 sia da bonifici di quest'ultima in favore di A2 e G. Operazioni, queste, asseritamente riferibili ai contratti stipulati in pari data tra la ASD ST e ciascuna delle tre ASD minori qualificati come “promessa di partecipazione spesa”.

		Tuttavia, tenuto conto della mancata partecipazione ai campionati di queste ultime - per quanto in precedenza evidenziato - e, quindi, dell'assenza di costi riferibili a spese per “allenamenti svolti” o “utilizzo di atleti" non può che convenirsi con l'Ufficio nella valutazione di tali pattuizioni come strumenti artatamente predisposti per giustificare scambi di denaro tra le parti non preventivamente quantificati (sotto forma di partecipazione alle spese di ASD ST in un importo fisso oltre un contributo a forfait variabile salvo la restituzione da parte della beneficiata di somme risultate a consuntivo eccessive o non pertinenti). A conferma di ciò si pone la circostanza che il rendiconto annuale della ASD ST non reca spese corrispondenti alle voci di costo inserite nel contratto di ripartizione spese. Peraltro, le operazioni in parola risultano eseguite prevalentemente mediante prelievo di ingenti importi in contanti privi di causale (in violazione dell'art. 37 comma 5 della Legge nr. 342/00) ed in date coincidenti.

		Da ultimo, deve porsi l'accento sulle notizie fornite dagli associati delle ASD minori ai funzionari accertatori : al di là della scarsità e della genericità delle indicazioni circa l'attività sportiva di ciascuna associazione , quanto riportato è risultato scarsamente congruente con l’attività riferibile alle associazioni minori apparendo - piuttosto - riferibile alla ASD ST.

		Gli associati, inoltre, hanno esposto di non aver ricevuto compensi o di averli ricevuti per importi inferiori al dichiarato dall’associazione 0, ancora, di non aver preso parte alle assemblee di approvazione dei rendiconti, disconoscendo le sottoscrizioni apposte sui verbali. Tali univoche circostanze hanno condotto l'Ufficio a concludere per l’inoperatività delle ASD minori e per la totale inattendibilità dei rendiconti , così inserendosi i molteplici e rilevanti flussi finanziari rilevati piuttosto in un articolato meccanismo diretto a finanziare l’attività sportiva della ASD ST consentendole di aggirare i limiti di finanziamento previsti dalla legge nr. 398/91 per fruire del regime fiscale agevolato (pari ad € 250.000) attraverso l’interposizione fittizia delle ASD minori quali beneficiarie delle sponsorizzazioni. Ciò sulla premessa dell'avvenuta fruizione da parte della ASD ST - per il medesimo anno di imposta - di sponsorizzazioni che avrebbero determinato il superamento della soglia . Correttamente, pertanto, tali operazioni sono state considerate soggettivamente inesistenti in quanto rese da un soggetto diverso - l'appellante - rispetto a quello che ha emesso la fattura (ciascuna delle ASD minori).</mot>

		<mot ID="Mot4" G="2" O="Claim6">L'appellante, dal canto suo, non ha fornito elementi idonei a riscontrare l'effettiva esistenza delle operazioni ovvero la propria inconsapevolezza dell'accordo fraudolento, non potendosi ritenere assolto l'onere probatorio con la sola produzione delle fatture ovvero mediante l'allegazione della regolarità formale delle scritture contabili o dei mezzi di pagamento utilizzati, essendo tali strumenti pienamente compatibili con la natura fittizia delle operazioni.

		Quanto precede vale a legittimare pienamente l'operato dell'Ufficio anche in relazione all'invocata detraibilità dell’iva per le operazioni soggettivamente inesistenti.</mot>

		Consegue il rigetto del gravame e l'integrale conferma della decisione.
		
		Le spese di lite - liquidate come in dispositivo - seguono la soccombenza.
	

	P.Q.M.

		<dec ID="Dec2" G="2" E="0" O="Req2">La Commissione rigetta l'appello confermando l'impugnata sentenza</dec> 
		e condannando l'appellante al pagamento delle spese del presente giudizio liquidate in € 6.000.

		
			XXX, DD MM 2019
		

		Il giudice estensore
		giu2 

		Il Presidente
		giu1
	

</body>