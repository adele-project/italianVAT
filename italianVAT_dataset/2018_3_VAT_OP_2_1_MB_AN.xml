<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 LA COMMISSIONE TRIBUTARIA REGIONALE DI VENETO SEZIONE 10

 riunita con l'intervento dei Signorl:
 giu1 Presidente
 giu2 Relatore
 giu3 Giudice
 
 
 ha emesso la seguente
 SENTENZA

 - sull'appello n. 1143/2017
 depositato il DD/MM/2017

 - avverso la pronuncia sentenza n. 134/2017 Sez:5 emessa dalla Commissione Tributaria Provinciale di PADOVA

 <part P="A">contro:
 AG. ENTRATE DIREZIONE PROVINCIALE PADOVA</part>

 <part P="B">proposto dagli appellanti:
 M ASSOCIAZIONE SPORTIVA DILETTANTISTICA
 XXX</part>

 difeso da:
 AA
 XXX

 difeso da:
 MF
 XXX

 difeso da:
 SB
 XXX

 <part P="C">CA
 XXX</part>

 difeso da:
 AA
 XXX

 difeso da:
 MF
 XXX

 difeso da:
 SB
 XXX

 REG.GENERALE N° 1143/2017

 Atti impugnati:
 AVVISO DI ACCERTAMENTO n° TS6010900442/2014 IRPEF-ADD.REG. 2011
 AVVISO DI ACCERTAMENTO n° TS6010900442/2014 IRPEF-ADD.COM. 2011
 AVVISO DI ACCERTAMENTO n° TS6010900442/2014 IRPEF-ALTRO 2011
 AVVISO DI ACCERTAMENTO n° T6S040900437/2014 IRES-NON COMMER 2011
 AVVISO DI ACCERTAMENTO n° T6S040900437/2014 IVA-ALTRO 2011
 AVVISO DI ACCERTAMENTO n° T6S040900437/2014 IRAP 2011
 IRROG.SANZIONI n° T6SIR090043/2014 IRPEF-ALTRO 2011



SVOLGIMENTO DEL PROCESSO

Alla M venivano notificati nel 2014 dall’Agenzia delle Entrate di Padova l’avviso di accertamento per Ires, Irap ed Iva anno 2011, nonché l’atto di irrogazione sanzioni afferente tali imposte. Ulteriormente veniva notificato l’avviso di accertamento in capo al Presidente CA per Irpef ed addizionali anno 2011.

Gli avvisi di accertamento facevano seguito e richiamavano il P.V.C. emesso dallo stesso Ufficio a conclusione di verifica effettuata presso la suddetta Associazione Sportiva Dilettantistica.

Con l’avviso di accertamento si osservava che l’attività concretamente svolta dall’associazione consisteva nella gestione di una palestra completa di attrezzi ove si svolgevano corsi di zumba, ginnastica dolce, body building, krav maga e pilates.
L’associazione non disponeva di alcuna squadra sportiva a livello dilettantistico, né organizzava o partecipava a manifestazioni sportive dilettantistiche patrocinate dal C.ON.L.

L’Ufficio quindi osservava che l’attività esercitata a beneficio dei soci altro non fosse che un servizio volto esclusivamente al raggiungimento del benessere psico-fisico personale, non rientrando per contro le attività predette nell’alveo delle attività sportive in senso stretto, ma costituendo prestazioni di servizi alla persona inquadrabili fra le attività di natura commerciale di cui all'art. 2195 del c.c.. Insomma l’associazione non persegue la promozione dello sport, ma svolge attività d’impresa commerciale. Di conseguenza, si tratterebbe di attività da cui far discendere scopo lucrativo. Pertanto I’Ufficio esclude l’applicabilità al soggetto del regime agevolativo di cui alla legge 398/91, né di quanto previsto dall’art. 148, co. 3 del TUIR (non ha natura commerciale, ma istituzionale la prestazione resa al socio), non essendosi l'associazione conformata al divieto di distribuzione di utili, come richiesto dall'art. 148, co. 8. In definitiva, con l’avviso di accertamento I’Ufficio procede alla determinazione delle imposte Ires, Irap ed Iva, sulla base di un accertamento induttivo, condotto tramite una ricostruzione del reddito presunto.


 
 <req ID="Req1" G="1" P="B">L’Associazione impugnava gli avvisi di accertamento e di irrogazione sanzioni,</req>
 <claim ID="Claim1" G="1" P="B" PRO="Req1">eccependo: 
 1) vizio di motivazione dell’atto; </claim>
 2) <claim ID="Claim2" G="1" P="B" PRO="Req1">illegittimo disconoscimento della qualifica di ASD</claim> 
 <arg ID="Arg1" G="1" P="B" PRO="Claim2">in quanto tale potere certificativo spetta al CONI e non all’Amministrazione, che, qualificando l’attività come commerciale, compie un eccesso di potere;</arg>
 3) <claim ID="Claim3" G="1" P="B" PRO="Req1">illegittimità dell’atto per carenza di prova valida ed infondatezza: violazione e falsa applicazione di legge art. 149 e 148 co. 3° del TUIR ed art. 4 del D.P.R. 633/72,</claim> 
 <arg ID="Arg2" G="1" P="B" PRO="Claim3">sia nello specifico quanto alla finalità sportiva ed al requisito di sostanziale democraticità del sodalizio, sia quanto al preteso scopo di lucro ed alla pretesa distribuzione di utili.</arg>

 <req ID="Req2" G="1" P="C">Anche il Presidente CA impugnava il proprio avviso di accertamento.</req>
 

 
 <dec ID="Dec1" G="1" E="0" O="Req1">La C.T.P. di Padova, con sentenza n.134/5/17 depositata il DD.MM.2017, respingeva i ricorsi dell’ Associazione e del CA riuniti, con le motivazioni che seguono.</dec>
 
 
 <mot ID="Mot1" G="1" O="Claim2">Premesso che oggetto del ricorso in esame non è la qualifica di associazione sportiva della M quanto se le concrete modalità organizzative e di gestione della stessa supportino il diritto al particolare statuto tributario previsto per le associazioni di carattere sportivo, essendo pertanto necessario non accertare se le attività che si svolgono nella struttura siano o meno astrattamente “sportive”, quanto se le stesse siano organizzate con finalità sportive o con intenti commerciali.</mot>
 <mot ID="Mot2" G="1" O="Claim3">Rilevato che dall’esame degli atti risulta che la ricorrente non ha istituito le scritture contabili e non ha rilasciato ai soci alcuna documentazione relativa ai pagamenti, necessaria per il riscontro del rendiconto annuale.
 Ritenuto che dall’esame degli elementi di fatto rilevati emerge che l’attività concretamente svolta dalla ricorrente è del tutto analoga a quella di qualsiasi palestra che, pur mettendo a disposizione degli associati sale, attrezzi e corsi di vario tipo per l’attività “sportiva”, organizza tale attività con finalità commerciali, di retribuzione degli addetti e quindi di acquisizione di reddito.</mot>
 <mot ID="Mot3" G="1" O="Claim1">Ritenuto che, in assenza delle scritture contabili, l’Ufficio ha proceduto ad accertamento induttivo con congrua motivazione delle risultanze ottenute.</mot>
 

 P.Q.M.
 <dec ID="Dec3" G="1" E="0" O="Req1|Req2">Respinge i ricorsi riuniti.</dec>
 

 

 
 <req ID="Req3" G="2" P="B|C">APPELLO DEL CONTRIBUENTE</req>

 <claim ID="Claim4" G="2" P="B|C" PRO="Req3">In estrema sintesi la sentenza è ampiamente omissiva ed è ampiamente erronea.</claim>

 <arg ID="Arg2bis" G="2" P="B|C" PRO="Claim4">In primo luogo, viene addebitata alla ASD l’omessa tenuta di una contabilità che invece è stata regolarnmente tenuta: premesso che non vi è alcun obbligo di tenuta specifica di particolari scritture a supporto del rendiconto, come mostra di ritenere la sentenza, non è assolutamente vero che non vi fossero le scritture idonee a rendicontare le somme versate, sia come tesseramento, sia come contributo specifico, da tutti i singoli soci.

 Si ribadisce: la ASD aveva tenuto le scritture contabili e annotato/conservato con idonea documentazione i movimenti in entrata ed in uscita anche con riguardo al singolo associato (annotazioni mensili e registrazioni software accesso); inoltre non vi sono norme del D.P.R. 600/73 che impongano il rilascio di documentazione agli associati al fine di usufruire del trattamento fiscale di favore.</arg>

 <arg ID="Arg3" G="2" P="B|C" PRO="Claim4">In secondo luogo, la sentenza dimentica del tutto che l'Agenzia non ha affatto accertato “modalità” commerciali d’esercizio dell’attività, ma trae la conclusione che si trattasse di attività commerciali direttamente (e solamente) dal fatto che l’attività fosse “fitness” svolta in una palestra: e così la pronuncia del giudice risulta fondata su questa mera affermazione, erronea e vuota di contenuto, senza prendere in considerazione nessuno dei documenti e delle prove dedotte dalia ASD.</arg>

 In dettaglio.

 <claim ID="Claim5" G="2" P="B|C" PRO="Req3">Omissività della sentenza quanto alla validità di motivazione dell’atto, che è invece contradditoria ed insufficiente e quindi non valida. Violazione dell’art. 7/212</claim>

 <arg ID="Arg4" G="2" P="B|C" PRO="Claim5">In realtà l’unica ragione del presente accertamento fiscale, volto a considerare tassabile tutta l’attività dell’ASD, risiede nel fatto che la natura “oggettiva” delle prestazioni è quella di attività sportiva denominata fitness. L'Agenzia ha ritenuto che essa sia per lo più volta la benessere del singolo eppertanto non sarebbe “sportiva in senso stretto”, sostanzialmente riciclando la vecchia idea, del tutto superata, della necessaria presenza di un coefficiente di “agonismo”, ma di natura commerciale. Ne consegue de plano — secondo il ragionamento dell’ Agenzia — la sussistenza dello scopo di lucro.

 Tutto ciò è viziato sotto un duplice aspetto: 1) perché enuncia la natura commerciale dell’attività, senza dimostrarlo; 2) perché assume la finalità di lucro quale automatica conseguenza della pretesa commercialità dell’ oggetto sociale.

 La motivazione è inoltre carente in ordine alla pretesa violazione delle clausole previste dall’art. 148, 8° co. TUIR, che pone le stesse come condizione di applicabilità in particolare del 3° comma (non sono commerciali le prestazioni verso pagamento di corrispettivi specifici rese agli associati), ove si consideri che le dichiarazioni raccolte dai soci dimostrano in maniera inequivocabile la sussistenza di una realtà associativa democratica, attestata anche dalla partecipazione dei soci alle assemblee.</arg>

 <claim ID="Claim6" G="2" P="B|C" PRO="Req3">Erroneità ed omissività della sentenza quanto alla valutazione degli elementi dedotti in causa da Agenzia per sostenere la commercialità dell’ente e la tassabilità dei proventi</claim>

 <arg ID="Arg5" G="2" P="B|C" PRO="Claim6">La sentenza ritiene inadempiente ASD quanto al rilascio di documenti relativi ai pagamenti effettuati dagli associati e su tale circostanza — del tutto erronea e non richiesta da norme di legge — nega la spettanza delle agevolazioni fiscali.

 L’obbligo posto alle ASD per beneficiare della defiscalizzazione dei corrispettivi specifici ai sensi dell’art. 148, 3° co. è assolto alle condizioni ivi previste: attività in diretta attuazione degli scopi istituzionali e quindi sportivi resa a favore di associati, nonché rispetto delle clausole statutarie indicate dall’art. 148, 8° co.

 In realtà le ricevute delle prestazioni sono state rilasciate, come da dichiarazioni degli associati, e va escluso che l'eventuale mancato rilascio di tali documenti incida sulla funzione del rendiconto annuale, potendosi confermarne la affidabilità sulla base degli estratti mensili di annotazione dei movimenti in entrata ed uscita.

 In conclusione difetta la prova sulla pretesa commercialità delle prestazioni, ma è totalmente omessa una qualsiasi indagine a supporto del preteso scopo di lucro che possa provare sulla distribuzione diretta o indiretta di utili,</arg>

 A riguardo:

 <claim ID="Claim7" G="2" P="B|C" PRO="Req3">Il fitness è attività sportiva dilettantistica</claim>

 <arg ID="Arg6" G="2" P="B|C" PRO="Claim7">Non è sostenibile una presunta connotazione “individualistica” della disciplina, per cui si tratterebbe di prestazioni di servizi commerciali; in realtà si tratta di attività sportiva riconosciuta dal CONI, come attività motoria per tutti promossa dalle federazioni, la cui connotazione non deve essere necessariamente collettiva o addirittura agonistica.

 Altrettanto dicasi per la pratica della pesistica.</arg>

 <claim ID="Claim8" G="2" P="B|C" PRO="Req3">Quanto al requisito di sostanziale democraticità</claim>

 <arg ID="Arg7" G="2" P="B|C" PRO="Claim8">Si ribadisce che, alla luce delle dichiarazioni dei soci: sono state rilasciate le ricevute al momento del pagamento delle prestazioni; sussiste un reale rapporto associativo; i soci hanno letto o ricevuto lo statuto, i soci hanno prevalentemente partecipato alle assemblee.</arg>

 <claim ID="Claim9" G="2" P="B|C" PRO="Req3">Lo scopo di lucro

 Il motivo a sostegno della sentenza gravata si risolve nella presunta commercialita dell’attività di palestra, ma che tale attività sia svolta con criteri commerciali è del tutto rimasto privo di prova e neppure esplicitamente affermato.</claim>

 <arg ID="Arg8" G="2" P="B|C" PRO="Claim9">Non valgono, a riguardo, come elementi indicatori di finalità lucrative, la retribuzione degli addetti, per i quali è previsto un rimborso spese detassato oppure il fatto mai provato che le quote associative fossero quantificate come “prezzi commerciali”, infatti i rendiconti chiudono tutti in pareggio.</arg>

 <claim ID="Claim10" G="2" P="B|C" PRO="Req3">Quanto alla distribuzione di utili. 
 Non è assolutamente vero che l'associazione abbia operato, in violazione delle norme statutarie e delle norme di legge, distribuzione di utili, occulta o palese</claim>

 <claim ID="Claim11" G="2" P="B|C" PRO="Req3">Infine l’appellante argomenta circa la erronea ricostruzione del reddito imponibile e dei ricavi.</claim>

 L’Ufficio produce le proprie controdeduzioni al presente appello.
 

 MOTIVI DELLA DECISIONE
 L'Ufficio, con l’avviso di accertamento (e in ciò confermato dalla sentenza impugnata) in sintesi sostiene che il fitness, di cui alle prestazioni svolte da M, sia un’attività volta al benessere individuale e non un’attività sportiva in senso stretto, per cui l’attività svolta dall’ Associazione sia organizzata con finalità commerciali, come avviene per una qualsiasi palestra. 
 Di conseguenza si ritiene l’attività sia svolta con finalità lucrative, da cui la tassazione del presunto reddito, determinato in via induttiva, stante la pretesa assenza di scritture contabili.

 Non si concorda con quanto sopra, in base alle osservazioni che seguono.

 <mot ID="Mot4" G="2" O="Claim5">L'attività di fitness svolta in una palestra non è di per sé un’attività commerciale.

 Il fitness è attività sportiva a tutti gli effetti, essendo così classificata e certificata dal CONI, che è l’ente preposto alla materia, al punto che la riclassificazione operata dall’ Amministrazione potrebbe pure configurare un abuso di potere.

 M mette a disposizioni le attrezzature, come pure gli istruttori per lo svolgimento dell’attività. 
 La connotazione individualistica dell’attività tesa al benessere psico- fisico dell’individuo non trasforma di certo il fitness da attività sportiva a commerciale, stante che anche il CONI ne riconosce la qualità di “attività motoria per tutti”. 
 La qualificazione del fitness come attività sportiva non richiede che essa si presenti come attività collettiva e che si partecipi a manifestazioni sportive, anche in chiave agonistica.

 Altrettanto dicasi per l’altra attività svolta da M, la pesistica, che è attività sportiva per eccellenza, rientrante nelle discipline olimpioniche.

 Dalla pretesa commercialità dell'attività l'Ufficio fa discendere l’inapplicabilità del regime agevolativo di cui alla legge 398/91 e soprattutto del terzo comma dell’art. 148 del TUIR, che prevede che “ non si considerano commerciali le attività svolte in diretta attuazione degli scopi istituzionali, effettuate verso pagamento di corrispettivi specifici nei confronti degli associati...”

 Preliminarmente si contrasta la tesi dell'Ufficio per cui, essendo di fronte ad un’attività commerciale produttiva di reddito d’impresa tassabile, si determina un’inversione dell’onere della prova, dovendo l’ Associazione provare il contrario.

 In realtà dovrebbe essere l’Ufficio a provare che quella che è oggettivamente un'attività commerciale (non lo si nega, trattandosi di una prestazione di servizi contrattualizzata attraverso la “stipula” di abbonamenti) sia effettivamente indirizzata alla produzione di un reddito, invece che muoversi nella cornice dell’attività istituzionale dell’associazione.

 In definitiva finisce per essere determinante la valutazione dell’applicabilità dell’art. 148, terzo comma del TUIR.

 Ebbene lo si ritiene applicabile, perché anzitutto si tratta di “attività svolta in diretta attuazione degli scopi istituzionali”. Ulteriormente l’applicabilità della norma è soggetta alle condizioni espresse al comma 8 dello stesso articolo 148, comma 3.

 Ebbene si ritiene che nella fattispecie tali condizioni siano rispettate:
 - il divieto di distribuzione di utili non solo sia una clausola statutaria (e lo è nel caso de quo), ma trovi concreta applicazione; ebbene l’Ufficio (come si argomenterà in seguito) non ha provato tale distribuzione;

 - sussiste un reale rapporto associativo svolto in termini democratici; infatti, come risulta dalle dichiarazioni degli associati rilasciate in sede di verifica, non solo gli stessi erano consapevoli dei termini di tale rapporto, avendo letto o ricevuto lo statuto, ma risulta una adeguata partecipazione alle assemblee, anche di approvazione del rendiconto.

 L’Ufficio (e così pure la sentenza impugnata) sostiene l’assenza delle scritture contabili. 
 Non si concorda sul punto, perché le scritture devono essere rappresentate da quelle a cui è tenuta un'associazione (fondamentalmente il rendiconto annuale) e non da quelle di una presunta impresa commerciale. 
 In particolare si rileva che sussistevano le scritture idonee a rendicontare le somme versate, sia come tesseramento e sia come contributo specifico a fronte delle singole prestazioni: si tratta delle annotazioni mensili delle entrate anche riferite al singolo socio e delle registrazioni software di accesso, messe a disposizione dei verificatori.

 L'Ufficio attribuisce rilevanza al presunto mancato rilascio delle ricevute del pagamento delle prestazioni, che sarebbe provato dalla mancata produzione in atti, anche parziale, di tali documenti. 
 A riguardo si osserva che l’esistenza delle ricevute è attestata dagli associati e soprattutto che esse non sono necessariamente previste dalla normativa in materia, in particolare dal D.P.R. 600/73. 
 Inoltre esse non sono necessarie per il riscontro con i dati di entrate esposti nel rendiconto, perché tale riscontro è comunque consentito dalle suddette annotazioni mensili di entrate ed uscite.

 Quanto al preteso scopo di lucro, l'Ufficio confonde un'attività economica o meglio commerciale in termini oggettivi con un’attività orientata al lucro. 
 In realtà lo scopo lucrativo non è dimostrato, neanche a livello indiziario. 
 Infatti non è indizio in tal senso la retribuzione agli addetti (istruttori ed assistenti), costituita da rimborsi spese, oppure il fatto comunque non provato che le quote associative per i corsi ed i prezzi per prestazioni specifiche in genere fossero “prezzi commerciali”, tali da contenere un margine di utile, mentre in effetti costituivano entrate atte a realizzare la copertura dei costi, tant'è che i rendiconti chiudono a pareggio.
 In conclusione non è provato che esista un utile e che sia distribuito, mancando peraltro l’indicazione dei percipienti, anzi indicati in via presunta nella persona del Presidente CA, facendo discutibilmente riferimento alla giurisprudenza sulla attribuzione degli “utili occulti” di società di capitali a ristretta base societaria.

 Si concorda infine con l’appellante sulla criticità della ricostruzione del reddito in via induttiva, circa la quale si osserva che ha come presupposto l’assenza delle scritture contabili, su cui non siamo d’accordo e poi che presenta l’errore di aver conteggiato, in via presunta e non dimostrata, gli incassi da prestazioni specifiche supponendo che il socio che ne ha usufruito una volta l’abbia poi fatto in continuità per l’intero periodo.
 Si osserva, in ordine all’applicabilità richiesta dal contribuente dell'art. 47, co. 1 TUIR, cioè della tassazione degli utili, anche se “occulti”, al 40% dell'imponibile, che l'Ufficio nelle controdeduzioni, riconosce, in via di autotutela, tale percentuale di tassazione.</mot>
 

La Commissione,
 P.Q.M.

 <dec ID="Dec2" G="2" E="1" O="Req3">accoglie l’appello del contribuente, riformando la sentenza impugnata, e, per l’effetto, annulla gli avvisi di accertamento.</dec>
 Si liquidano spese del presente grado a carico dell’ Ufficio, nella misura di € 2.000,00, oltre ad accessori ed al rimborso del contributo unificato, se versato.

 Venezia, DD.MM.2017

 IL PRESIDENTE
 IL RELATORE


</body>