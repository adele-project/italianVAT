<?xml version='1.0' encoding='utf8'?>
<body>


REPUBBLICA ITALIANA
 IN NOME DEL POPOLO ITALIANO
 REG.GENERALE N° 2030/2015

 LA COMMISSIONE TRIBUTARIA REGIONALE DI E. ROMAGNA SEZIONE 9
 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice
 
 ha emesso la seguente
 SENTENZA

 - sull'appello n. 2030/2015
 depositato il DD/MM/2015
 - avverso la pronuncia sentenza n. 59/2015 Sez:1 emessa dalla Commissione Tributaria Provinciale di MODENA
 <part P="A">contro:
 MD SRL
 XXX</part>

 difeso da:
 PI
 TC
 XXX

 <part P="B"> proposto dall'appellante:
 AG. ENTRATE DIREZIONE PROVINCIALE MODENA</part>

 Atti impugnati:
 AVVISO DI ACCERTAMENTO n° THH03M503627/2012 IRES-ALTRO 2008
 AVVISO DI ACCERTAMENTO n° THH03M503627/2012 IVA-ALTRO 2008
 AVVISO DI ACCERTAMENTO n° THH03M503627/2012 IRAP 2008

 SVOLGIMENTO DEL PROCESSO

 
 <req ID="Req20" G="2" P="B">La Direzione Provinciale di Modena dell'Agenzia delle Entrate propone appello alla sentenza n.59/01/2015 della Commissione Tributaria Provinciale di Modena</req>
 
 
 
 
 <dec ID="Dec1" G="1" E="1" O="Req1">che ha dichiarato illegittimo l'avviso di accertamento n.
 THH03MS503627/2012 relativo all'anno 2008</dec>
 
 
 con il quale aveva effettuato il recupero di costi per spese di
 pubblicità afferenti l'ambito delle sponsorizzazioni di gare automobilistiche per un importo di euro 30 mila
 pari al 75% delle fatture ricevute dalla società emittente,atteso che l'attività della medesima era stata
 accertata quale emittente di fatture sovraffatturate in misura pari al 75% con ia conseguenza che le fatture
 registrate di euro 40.000 sono state recuperate a tassazione per euro 30 mila,in considerazione del fatto
 che la società istante ha un Margine Operativo Lordo di appena euro 22.433 ed una perdita di euro 11.150
 nell’anno 2008 per cui non si rivela congrua e coerente una sponsorizzazione di euro 40 mila anche perché
 il contratto esibito è redatto in forma generica e non reca firma per accettazione e neppure è stata provata
 l'effettività della prestazione,
 
 
 <mot ID="Mot1" G="1" O="Claim1"> senonchè il Primo Giudice ha ritenuto che l’ufficio non avesse dimostrato la sovrafatturazione dell'emittente per cui non ha accolto il principio della congruità come riduzione
 proporzionale avvenuta per gli anni precedenti ed ha accolto integralmente il ricorso di parte
 anche se l'ufficio aveva chiesto l’inammissibilità del ricorso perché l’atto di accertamento è stato notificato il DD/MM/12 mentre il ricorso è stato notificato il DD/MM/13 non potendo essere considerato valido il periodo
 intercorrente per l'instaurazione della procedura di adesione in quanto la società si è sottratta alla
 definizione del contesto puntando esclusivamente all'ottenimento della nullità dell'atto in sede contenziosa</mot>
 


 
 <req ID="Req2" G="2" P="B">e conclude con la richiesta di riforma della decisione impugnata</req> 
 con vittoria di spese e competenze di entrambi i gradi di giudizio,aumentate del 50% in ragione dell'espletamento del procedimento di mediazione.

 <claim ID="Claim2" G="2" P="A" CON="Req2">Si costituisce in giudizio la società appellata,come rappresentata e difesa,per contestare l'eccezione di
 inammissibilità del ricorso introduttivo</claim> 
 <arg ID="Arg1" G="2" P="A" PRO="Claim2">in quanto,contrariamente a quanto dichiarato dall'ufficio,si è
 attivato via mail a chiedere ripetutamente un incontro per non ledere i propri diritti di difesa e per chiarire
 che la sospensione del termine per la proposizione del ricorso consegue,quale effetto automatico e
 predeterminato dal legislatore,alla mera proposizione dell'istanza di adesione senza preclusioni di sorta.</arg>
 
 <claim ID="Claim3" G="2" P="A" PRO="Req3">Quanto al merito,l'ufficio non ha assolto al proprio onere della prova e,pertanto,non poteva che
 soccombere stante la natura indiziaria del p.v.c. redatto dall'ufficio Antifrode della Direzione Regionale
 dell'Emilia Romagna,</claim>
 <arg ID="Arg2" G="2" P="A" PRO="Claim3">atteso che i contratti stipulati dalla istante si riferiscono ad altra società diversa da
 quella oggetto del p.v.c. preso a base dell'avviso di accertamento e l'unico punto di contatto è
 rappresentato dalla figura del sig. CA al centro di una serie di società a lui riconducibili che
 offrivano dei veri e propri pacchetti di risparmio fiscale ai potenziali sponsor mediante la sovradimensione
 degli importi,ma non ha dimostrato che,nella fattispecie,vi sia stato una effettiva retrocessione del 75% del
 compenso pattuito.</arg>

 <claim ID="Claim4" G="2" P="A" PRO="Req3">Quanto alla congruità del costo,l'incremento del fatturato negli anni e l'aumento della clientela è la prova
 della economicità della spesa,</claim>
 anche se negli anni si è perdurato il fenomeno delle reiterate perdite di esercizio,
 <arg ID="Arg3" G="2" P="A" PRO="Claim4">perchè lo stesso ufficio ha dichiarato che la manifestazione sportiva si è svolta al 'motor show' di
 Bologna ed era rivolta ad un pubblico di clientela diverso e più vasto da quello abituale essendo la società residente in Castelnuovo Rangone (MO).</arg>

 <req ID="Req3" G="2" P="A"> Conclude con la richiesta di conferma della decisione opposta</req> 
 e rifusione delle spese del doppio grado di giudizio.
 
 All'odierna trattazione in Pubblica Udienza,le parti si rimettono agli atti.
 Indi la causa viene posta in decisione.

 
 MOTIVI DELLA DECISIONE
 L'appello è fondato e va accolto.

 Preliminarmente va rigettata <req ID="Req4" G="2" P="B">la richiesta di inammissibilita del ricorso introduttivo proposto dall'ufficio</req>
 <mot ID="Mot2" G="2" O="Req4"> perchè presentato oltre il termine di 60 giorni dalla notifica dell'avviso di accertamento
 dovendo ritenersi l'istanza di accertamento per adesione presentata,poi non definita,un'istanza di
 autotutela che non sospende i termini per il ricorso ex art.21 del D.Lgs.n.546/92,atteso che la Corte di
 Cassazione,con la sentenza n.15401/2017,ha precisato che la presentazione dell'istanza di adesione — così
 come il protrarsi nel tempo della relativa procedura — sospende soltanto il termine di impugnazione per
 novanta giorni,decorsi i quali, senza che sia stata perfezionata la definizione consensuale,l'avviso di
 accertamento può essere impugnato o,al contrario,diventa definitivo,in quanto l'art.6 del d.lgs.19/06/1997,
 n.218,consente sì al contribuente di chiedere all'ufficio la formulazione di una proposta di accertamento ai
 fini dell'eventuale definizione,ma la scelta di invitarlo ad aderire alla definizione transattiva e di fissarne il
 contenuto è riservata all'amministrazione finanziaria e non al contribuente con la conseguenza che
 l'inattività delle parti non influisce sulla sterilizzazione per novanta giorni del termine per l'impugnazione e
 l'istanza di adesione se formulata in tal senso non può essere intesa in altro modo quale istanza di
 autotutela o a fini dilatori come pretende l'ufficio (cfr.Cass.n.2857/2012).</mot>

 <mot ID="Mot3" G="2" O="Req2"> Quanto al merito,dirimente ai fini della presente decisione è il processo verbale di constatazione del
 DD/MM/2012 con il quale la Direzione Regionale dell'Emilia Romagna, Ufficio Antifrodi,ha dettagliatamente
 evidenziato la posizione del s CA,”deus ex machina” del meccanismo fraudolento
 realizzato nel settore delle corse automobilistiche con particolare riguardo al mondo delle sponsorizzazioni
 negli sport automobilistici in cui opera il gruppo RC attualmente gestita da RG srl
 che fino al 2008 si chiamava SRG srl,ora M srl,poi REG srl,
 ora B srl (vedi pagina 10 di 63 del p.v.c.).

 Ciò al fine di smentire quanto dichiarato nelle controdeduzioni di parte a pagina 17 di 42,penultimo
 capoverso,che “i contratti stipulati tra RC e MD non hanno nulla a che fare con quelli descritti
 nel pvc consegnato ad M che,si ricorda,è l'unica fonte dell'avviso di accertamento che ci
 occupa”. Attestazione assolutamente falsa in quanto la RC e la M sono la stessa cosa e la
 società istante non poteva non esserne a conoscenza in quanto in relazione all'annualità 2008 è stato
 appurato dai verificatori che la RC ha utilizzato fatture per operazioni oggettivamente inesistenti per
 una percentuale pari al 75% dei componenti negativi complessivi e che all'emissione della fattura per la
 prestazione pubblicitaria,la società emittente sovradimensionava gli importi,in modo da consentire agli
 sponsor di garantirsi un costo fittizio da dedurre dal reddito,nonchè di generare una indebita detrazione
 d'imposta ai fini IVA,come risulta dall'esame della documentazione acquisita dai computer della società in
 cui sono stati rinvenuti due contratti identici che si differenziano all'articolo 9 intitolato compenso dove nel
 primo contratto viene fissato un corrispettivo pari ad 1/6 di quanto stabilito nel secondo (cfr.pag.23 di 63
 pvc).

 Dalle indagini finanziarie esperite anche dalla Guardia di Finanza,organo collaborativo dell'amministrazione
 finanziaria dotata di fede privilegiata,é risultato che in concomitanza dei versamenti/bonifici ricevuti dagli
 sponsor sono avvenute uscite in contanti per importi di poco inferiori che lasciano supporre la parziale
 retrocessione ai medesimi sponsor di quanto in precedenza fatturato ed incassato,tanto più che i
 pagamenti sono quasi sempre rateali perchè il cliente,prima di effettuare il pagamento a saldo,deve
 garantirsi la restituzione delle somme precedentemente fatturate per la parte superiore al reale.

 Del resto,l'esame dei contratti ha evidenziato l'estrema genericità degli stessi che non identificano le gare
 nelle quali verranno affissi gli adesivi recanti il logo dei clienti,nè il contratto identifica la grandezza
 dell'adesivo ed il posizionamento sul mezzo e nemmeno viene indicato il nominativo del pilota che guiderà
 il mezzo a riprova del disinteresse del cliente verso la prestazione pubblicitaria ed il suo unico interesse al
 risparmio fiscale. La difesa della società istante,a pagina 18 di 42 delle controdeduzioni afferma che “il
 contratto, all'art.1,prevede che il marchio sarà posizionato in maniera adeguata e secondo studi effettuati a
 cura e spese della venditrice stessa”,il che equivale a non dire assolutamente nulla.

 D'altra parte,la società istante risiede in provincia di Modena e svolge l'attività di fornitura di software e
 consulenza in materia di informatica e nell'anno 2008 il bilancio di esercizio si è chiuso con una perdita di
 euro 11.150 a fronte di un fatturato pari ad euro 1.682.196 ed un margine operativo lordo di euro 22.433.

 Le perdite di esercizio si sono verificate ante e post 2008 con una sistematicità che rende difficile pensare
 che un imprenditore possa investire una sponsorizzazione di euro 40.000 superiore agli stessi utili lordi
 realizzati e,quindi,facendo ricorso al credito bancario sostenendo gravosi interessi passivi sul costo della
 provvista,tanto più che la stessa difesa riconosce che l'aumento di clientela negli anni successivi alla
 sponsorizzazione non ha portato il bilancio di fine esercizio in utili,per cui non è infondato ritenere che la
 società istante si sia avvalsa del meccanismo fraudolento ideato dal sig. CA utilizzando le due
 fatture per euro 40.000 oltre IVA relativa al costo di euro 10.000,ottenendo così un risparmio di imposta
 dichiarando una perdita di esercizio inesistente ed usufruendo di indebita detrazione IVA,atteso che la
 Corte di Cassazione,con la sentenza n.5374 del 04/04/2012,ha affermato che rientra nei poteri
 dell'amministrazione finanziaria,in sede di accertamento,la valutazione dell'inerenza e finanche della
 congruità dei costi e ricavi esposti nel bilancio e nelle dichiarazioni.

 Quanto alla eccezione della società istante sulla presunzione semplice su cui si fonda l'accertamento,la
 stessa non può essere accolta perchè la stessa è accompagnata dal requisito della gravità,precisione e
 concordanza che la identifica quale presunzione legale con l'inversione dell'onere della prova a carico del
 contribuente che non può consistere nella esibizione delle scritture contabili e dei documenti di pagamento
 tracciabili per la loro ovvietà in questi casi,perché in relazione a tale aspetto si deve osservare che : a) i
 contratti sono stati stipulati con soggetti di cui è stata accertato il comportamento fraudolento; b) il loro
 contenuto è stato appurato essere estremamente generico; c) hanno ad oggetto forme di pubblicità di
 dubbio ritorno per l'impresa; d} l'adesivo è difficilmente visibile e leggibile per l'enormità delle scritte sui
 mezzi in gara e non può essere considerato fonte di aumento della clientela,ma non degli utili,come
 sostenuto dalla contribuente.

 Al riguardo,il comma 5 dell'art.109 del TUIR/86,stabilisce che “le spese e gli altri componenti negativi
 diversi dagli interessi passivi tranne gli oneri fiscali,contributivi e di utilità sociale,sono deducibili se e nella
 misura in cui si riferiscono ad attività o beni da cui derivano ricavi od altri proventi che concorrono a
 formare ii reddito o che non vi concorrono in quanto esclusi” e la Corte di Cassazione,con la sentenza
 n.9196/2011 ha statuito che “perchè un costo possa essere incluso tra le componenti negative del reddito,
 non solo è necessario che ne sua certa l’esistenza,ma occorre altresì che ne sia comprovata l'inerenza,vale a
 dire che si tratti di spesa che si riferisce ad attività da cui derivano ricavi o proventi che concorrono a
 formare il reddito d'impresa. Per provare tale ultimo requisito,non è sufficiente,poi,che la spesa sia stata
 dall'imprenditore, riconosciuta e contabilizzata,atteso che una spesa può essere correttamente inserita
 nella contabilita aziendale solo se esiste una documentazione di supporto,dalla quale possa ricavarsi,oltre
 che l'importo, la ragione della stessa.

 Nella fattispecie, è in dubbio non la prestazione pubblicitaria bensì la congruità della sua spesa perchè
 effettuata nei confronti di un soggetto di cui è stata accertata l'attività fraudolenta con la conseguenza che
 non è infondato ritenere che anche nei confronti della società istante sia stato posto in essere lo stesso
 meccanismo di risparmio fiscale,per cui l'avviso di accertamento che ha ritenuto indeducibile il 75% del
 costo e dell'IVA delle fatture di sponsorizzazione,è legittimo e la sentenza appellata deve essere riformata
 di conseguenza ed,</mot>
 
 alla soccombenza,deve seguire,altresi,la condanna al pagamento delle spese del doppio
 grado di giudizio che vengono complessivamente liquidate come da dispositivo.
 
 P.Q.M.
 <dec ID="Dec2" G="2" E="1" O="Req2"> La Commissione Tributaria Regionale dell'Emilia Romagna di Bologna,sezione n.9,definitivamente
 pronunciando,in riforma della sentenza impugnata,accoglie l'appello dell'ufficio</dec> 
 e condanna la società appellata al pagamento delle spese del doppio grado di giudizio che liquida complessivamente in euro 2.500,00.
 
 Così deciso in Bologna,lì DD/MM/2018
 
 
 IL RELATORE 
 - PRESIDENTE
 

</body>