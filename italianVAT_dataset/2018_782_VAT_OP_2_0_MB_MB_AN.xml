<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

 REG.GENERALE
 N° 1464/2015

 LA COMMISSIONE TRIBUTARIA REGIONALE
 DI E. ROMAGNA SEZIONE 9

 riunita con l'intervento dei Signori:
 giu1 Presidente e Relatore
 giu2 Giudice
 giu3 Giudice
 
 ha emesso la seguente
 SENTENZA

 - sull'appello n. 1464/2015
 depositato il DD/MM/2015

 - avverso la pronuncia sentenza n. 755/2014 Sez:2 emessa dalla Commissione
 Tributaria Provinciale di MODENA

 <part P="A">contro:
 AG. ENTRATE DIREZIONE PROVINCIALE MODENA</part>

 <part P="B">proposto dall'appellante:
 MD SRL
 XXX</part>

 difeso da:
 PI
 TC
 XXX

 Atti impugnati:
 AVVISO DI ACCERTAMENTO n° THH03M503538/2012 IRES-ALTRO 2007
 AVVISO DI ACCERTAMENTO n° THH03M503538/2012 IVA-ALTRO 2007
 AVVISO DI ACCERTAMENTO n° THH03M503538/2012 IRAP 2007

SVOLGIMENTO DEL PROCESSO

 
 <req ID="Req1" G="1" P="B">La società MD SRL,come rappresentata e difesa,propone appello alla sentenza n.755/02/2014 della Commissione Tributaria Provinciale di Modena che ha dichiarato legittimo l'avviso di accertamento n. THH03MS503533/2012 relativo all'anno d'imposta 2007</req> 
 

con il quale aveva effettuato il recupero di costi per spese di pubblicità afferenti l'ambito delle sponsorizzazioni di gare automobilistiche per un importo di euro 55.500,00 pari al 74% delle fatture ricevute dalla società emittente,atteso che l'attività della medesima era stata accertata quale emittente di fatture sovraffatturate in misura pari al 74% con la conseguenza che le fatture registrate di euro 75.000 sono state recuperate a tassazione per euro 55.500,riqualificandole come spese di rappresentanza in quanto idonee ad accrescerne il prestigio piuttosto che ad incrementarne ia vendita dei prodotti commercializzati e come tali soggette a deducibilità limitata pari ad euro 1.300 con un costo da recuperare a tassazione di euro 18.200.00


 <dec ID="Dec1" G="1" E="0" O="Req1">ed il Primo Giudice ha ritenuto che l'ufficio avesse dimostrato la sovrafatturazione dell'emittente per cui ha accolto il principio della riqualificazione in spesa di rappresentanza rigettando il ricorso</dec> 
 e condannando ad euro 1.000,00 di spese di giudizio.




 
 <claim ID="Claim1" G="2" P="B" PRO="Req2">Con l'appello,contesta la contraddittoria motivazione alla luce dei fatti e dei documenti di causa</claim> 
 <arg ID="Arg1" G="2" P="B" PRO="Claim1">perchè
 l'ufficio non ha assolto al proprio onere della prova e,pertanto,non poteva che soccombere stante la natura
 indiziaria del p.v.c. redatto dall'ufficio Antifrode della Direzione Regionale dell'Emilia Romagna,atteso che i
 contratti stipulati dalla istante si riferiscono ad altra società diversa da quella oggetto del p.v.c. preso a base
 dell'avviso di accertamento e l'unico punto di contatto è rappresentato dalla figura del sig. A
 C al centro di una serie di società a lui riconducibili che offrivano dei veri e propri pacchetti di
 risparmio fiscale ai potenziali sponsor mediante la sovradimensione degli importi,ma non ha dimostrato
 che,nella fattispecie,vi sia stato una effettiva retrocessione del 75% del compenso pattuito,essendo stata
 considerata una ipotesi di non congruità del costo sostenuto mentre l'avviso impugnato lo considera
 parzialmente fittizio in quanto la prestazione dedotta sarebbe da considerare parzialmente inesistente.

 Quanto alla congruità del costo,l'incremento del fatturato negli anni e l'aumento della clientela è la prova
 della economicità della spesa,anche se negli anni si è perdurato il fenomeno delle reiterate perdite di
 esercizio,perchè lo stesso ufficio ha dichiarato che la manifestazione sportiva si è svolta al 'motor show' di
 XXX ed era rivolta ad un pubblico di clientela diverso e più vasto da quello abituale essendo la società
 residente in XXX.</arg>

 <claim ID="Claim2" G="2" P="B" PRO="Req2">Contesta,altresì,la riqualificazione del costo da pubblicità a rappresentanza e la presunzione indiziaria
 dell'azione dell'ufficio</claim> 
 <arg ID="Arg10" G="2" P="B" PRO="Claim2">che non ha provato la retrocessione delle somme sovrafatturate a fronte di
 pagamenti tracciabili.</arg>

 <claim ID="Claim3" G="2" P="B" PRO="Costreq1">Contesta,altresi,la condanna alle spese di lite in quanto l'ufficio costituendosi aveva eccepito
 l'inammissibilità del ricorso</claim> 
 <arg ID="Arg2" G="2" P="B" PRO="Claim3">perchè notificato oltre i 60 giorni previsti dali'art.21 del D.Lgs.n.546/92 in
 quanto,a suo dire,l'istanza di accertamento per adesione presentata doveva ritenersi un'istanza di
 autotutela per inattività della contribuente,ma il Primo Giudice sul punto non si è pronunciato per cui vi
 sarebbe soccombenza reciproca con compensazione delle spese di giudizio.</arg>

 <req ID="Req2" G="2" P="B">Conclude con la richiesta di riforma della decisione opposta previa verifica della legittimità dei poteri di
 firma dell'atto impugnato</req> 
 e rifusione delle spese del doppio grado di giudizio.

 <claim ID="Claim4" G="2" P="A" PRO="Req3">Si costituisce in giudizio l'ufficio per eccepire l'inammissibilità della richiesta di verifica dei poteri di firma
 nemmeno rilevabile d'ufficio</claim> 
 <claim ID="Claim5" G="2" P="A" PRO="Req3">e contesta che,in presenza di presunzioni semplici e non indizi accompagnate
 dal requisito della gravità,precisione e concordanza che la qualificano presunzione legale,l'onere della
 prova sia a carico dell'ufficio,</claim> 
 <arg ID="Arg3" G="2" P="A" PRO="Claim5">dovendosi applicare il meccanismo dell'inversione dell'onere della prova e
 ribadisce la legittimità della riqualificazione operata in quanto l'applicazione del proprio marchio in
 occasione di eventi automobilistici non può avere alcuna ripercussione positiva sulla clientela dei prodotti
 di software per il controllo dei processi di dosaggio e magazzini automatici,trattandosi di un pubblico di
 appassionati al settore automobilistico.</arg>

 <claim ID="Claim6" G="2" P="A" PRO="Req3">Ritiene di aver dimostrato il meccanismo fraudolento posto in essere dal sig.A C</claim> 
 <claim ID="Claim7" G="2" P="A" PRO="Req3">e contesta
 che il mancato esame del Primo Giudice sull'eccezione di inammissibilità dell'appello possa costituire
 soccombenza reciproca</claim> 
 <req ID="Req3" G="2" P="A">e conclude con la richiesta di conferma della decisione impugnata</req> 
 e deposita nota spese di euro 9.711,58.

 All'odierna trattazione in Pubblica Udienza,le parti si rimettono agli atti.

 Indi la causa viene posta in decisione.
 

 MOTIVI DELLA DECISIONE

 L'appello è infondato e va rigettato.

 Preliminarmente va rigettata la richiesta di inammissibilità del ricorso introduttivo proposto dall'ufficio nei
 confronti della contribuente perchè presentato oltre il termine di 60 giorni dalla notifica dell'avviso di
 accertamento 
 <mot ID="Mot1" G="2" O="Claim3">dovendo ritenersi l'istanza di accertamento per adesione presentata,poi non
 definita,un'istanza di autotutela che non sospende i termini per il ricorso ex art.21 del
 D.Lgs.n.546/92,atteso che la Corte di Cassazione,con la sentenza n.15401/2017,ha precisato che la
 presentazione dell'istanza di adesione — così come il protrarsi nel tempo della relativa procedura —
 sospende soltanto il termine di impugnazione per novanta giorni,decorsi i quali, senza che sia stata
 perfezionata la definizione consensuale,l'avviso di accertamento può essere impugnato o,al
 contrario,diventa definitivo,in quanto l'art.6 del d.lgs.19/06/1997, n.218,consente sì al contribuente di
 chiedere all'ufficio la formulazione di una proposta di accertamento ai fini dell'eventuale definizione,ma la
 scelta di invitarlo ad aderire alla definizione transattiva e di fissarne il contenuto è riservata
 all'amministrazione finanziaria e non al contribuente con la conseguenza che l'inattività delle parti non
 influisce sulla sterilizzazione per novanta giorni del termine per l'impugnazione e l'istanza di adesione se
 formulata in tal senso non può essere intesa in altro modo quale istanza di autotutela o a fini dilatori come
 pretende l'ufficio (cfr.Cass.n.2857/2012).</mot>

 <mot ID="Mot2" G="2" O="">Quanto al merito,dirimente ai fini della presente decisione è il processo verbale di constatazione del
 16/03/2012 con il quale la Direzione Regionale dell'Emilia Romagna,Ufficio Antifrodi,ha dettagliatamente
 evidenziato la posizione del sig.A C,”deus ex machina” del meccanismo fraudolento
 realizzato nel settore delle corse automobilistiche con particolare riguardo al mondo delle sponsorizzazioni
 negli sport automobilistici in cui opera il gruppo RC attualmente gestita da RG srl
 che fino al 2008 si chiamava S RG srl,ora M sri,poi REG srl,
 ora B.MO srl (vedi pagina 10 di 63 del p.v.c.).

 In relazione all'annualità 2007 è stato appurato dai verificatori che la R ha utilizzato fatture per
 operazioni oggettivamente inesistenti per una percentuale pari al 74% dei componenti negativi complessivi
 e che all'emissione della fattura per la prestazione pubblicitaria,la società emittente sovradimensionava gli
 generare una indebita detrazione d'imposta ai fini IVA,come risulta dall'esame della documentazione
 acquisita dai computer della società in cui sono stati rinvenuti due contratti identici che si differenziano
 all'articolo 9 intitolato compenso dove nel primo contratto viene fissato un corrispettivo pari ad 1/6 di
 quanto stabilito nel secondo (cfr.pag.23 di 63 pvc).

 Dalle indagini finanziarie esperite anche dalla Guardia di Finanza, organo collaborativo dell'amministrazione
 finanziaria dotata di fede privilegiata,è risultato che in concomitanza dei versamenti/bonifici ricevuti dagli
 sponsor sono avvenute uscite in contanti per importi di poco inferiori che lasciano supporre la parziale
 retrocessione ai medesimi sponsor di quanto in precedenza fatturato ed incassato,tanto più che i
 pagamenti sono quasi sempre rateali perchè il cliente,prima di effettuare il pagamento a saldo,deve
 garantirsi la restituzione delle somme precedentemente fatturate per la parte superiore al reale.

 Del resto,l'esame dei contratti ha evidenziato l'estrema genericità degli stessi che non identificano le gare
 nelle quali verranno affissi gli adesivi recanti il logo dei clienti,nè il contratto identifica la grandezza
 dell'adesivo ed il posizionamento sul mezzo e nemmeno viene indicato il nominativo del pilota che guiderà
 il mezzo a riprova del disinteresse del cliente verso la prestazione pubblicitaria ed il suo unico interesse al
 risparmio fiscale. La difesa della società istante afferma che “il contratto,all'art.1,prevede che il marchio
 sarà posizionato in maniera adeguata e secondo studi effettuati a cura e spese della venditrice stessa”,il che
 equivale a non dire assolutamente nulla.

 D'altra parte,la società istante risiede in provincia di Modena e svolge l'attività di fornitura di software e
 consulenza in materia di informatica e nell'anno 2007 il bilancio di esercizio si è chiuso con un utile di euro
 20.027 a fronte di un fatturato pari ad euro 1.767.489 ed un margine operativo lordo di euro 85.005.

 Negli anni successivi sì sono registrate perdite di esercizio che si sono verificate con una sistematicità che
 rende difficile pensare che un imprenditore possa investire una sponsorizzazione di euro 75.000 superiore
 agli stessi utili lordi realizzati e,quindi,facendo ricorso al credito bancario sostenendo gravosi interessi
 passivi sul costo della provvista,tanto più che la stessa difesa riconosce che l'aumento di clientela negli anni
 successivi alla sponsorizzazione non ha portato il bilancio di fine esercizio in utili,per cui non è infondato
 ritenere che la società istante si sia avvalsa del meccanismo fraudolento ideato dal sig.C
 utilizzando le fatture per euro 75.000 oltre IVA relativa al costo di euro 19.500,ottenendo così un risparmio
 di imposta dichiarando un'utile di esercizio limitato ed usufruendo di indebita detrazione IVA,atteso che la
 Corte di Cassazione,con la sentenza n.5374 del 04/04/2012,ha affermato che rientra nei poteri
 dell'amministrazione finanziaria,in sede di accertamento,la valutazione dell'inerenza e finanche della
 congruità dei costi e ricavi esposti nel bilancio e nelle dichiarazioni.</mot>

 Quanto alla eccezione della società istante sulla presunzione semplice su cui si fonda l'accertamento,la
 stessa non può essere accolta 
 <mot ID="Mot3" G="2" O="Claim2">perchè la stessa è accompagnata dal requisito della gravità,precisione e
 concordanza che la identifica quale presunzione legale con l'inversione dell'onere della prova a carico del
 contribuente che non può consistere nella esibizione delle scritture contabili e dei documenti di pagamento
 tracciabili per la loro ovvietà in questi casi, perchè in relazione a tale aspetto si deve osservare che : a} i
 contratti sono stati stipulati con soggetti di cui è stata accertato il comportamento fraudolento; b) il loro
 contenuto è stato appurato essere estremamente generico; c) hanno ad oggetto forme di pubblicità di
 dubbio ritorno per l'impresa; d) l'adesivo è difficilmente visibile e leggibile per l'enormità delle scritte sui
 mezzi in gara e non può essere considerato fonte di aumento della clientela,ma non degli utili,come
 sostenuto dalla contribuente.

 Al riguardo,il comma 5 dell'art.109 del TUIR/86,stabilisce che “le spese e gli altri componenti negativi
 diversi dagli interessi passivi tranne gli oneri fiscali,contributivi e di utilità sociale,sono deducibili se e nella
 misura in cui si riferiscono ad attività o beni da cui derivano ricavi od altri proventi che concorrono a
 formare il reddito o che non vi concorrono in quanto esclusi” e la Corte di Cassazione,con la sentenza
 n.9196/2011 ha statuito che “perchè un costo possa essere incluso tra le componenti negative del reddito,
 non solo è necessario che ne sua certa l'esistenza, ma occorre altresì che ne sia comprovata l'inerenza,vale a
 dire che si tratti di spesa che si riferisce ad attività da cui derivano ricavi o proventi che concorrono a
 formare il reddito d'impresa. Per provare tale ultimo requisito,non è sufficiente,poi,che la spesa sia stata
 dall'imprenditore riconosciuta e contabilizzata,atteso che una spesa può essere correttamente inserita
 nella contabilità aziendale solo se esiste una documentazione di supporto,dalla quale possa ricavarsi,oltre
 che l'importo,la ragione della stessa.

 Nella fattispecie,é in dubbio non la prestazione pubblicitaria bensì la congruità della sua spesa perchè
 effettuata nei confronti di un soggetto di cui è stata accertata l'attività fraudolenta con la conseguenza che
 non è infondato ritenere che anche nei confronti della società istante sia stato posto in essere lo stesso
 meccanismo di risparmio fiscale,per cui l'avviso di accertamento che ha ritenuto indeducibile il 74% del
 costo e dell'IVA delle fatture di sponsorizzazione riqualificando la spesa come di rappresentanza e
 calcolando di conseguenza 1/3 del costo deducibile nell'anno 2008, è legittimo e la sentenza appellata deve
 essere confermata</mot>
 ed,alla soccombenza,deve seguire,altresi,la condanna al pagamento delle spese del
 doppio grado di giudizio che vengono complessivamente liquidate come da dispositivo.
 

 P.Q.M.

 <dec ID="Dec2" G="2" E="0" O="Req2">La Commissione Tributaria Regionale dell'Emilia Romagna di Bologna,sezione n.9,definitivamente
 pronunciando,rigetta l'appello</dec> 
 e condanna la società appellante al pagamento delle spese del doppio grado
 di giudizio che liquida complessivamente in euro 2.500,00.

 Così deciso in Bologna,lì DD/MM/2018

 IL RELATORE
 

</body>