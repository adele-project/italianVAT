<?xml version='1.0' encoding='utf8'?>
<body>


REPUBBLICA ITALIANA
IN NOME DEL POPOLO ITALIANO

	LA COMMISSIONE TRIBUTARIA REGIONALE DI XXX 
	
 
	
	riunita con l'intervento dei Signori:
		giu1 Presidente
		giu2 Relatore
		giu3 Giudice
	

	ha emesso la seguente
	SENTENZA

	REG.GENERALE N° 211/2018

	- sull'appello n. 211/2018
	depositato il DD/MM/2018

	- avverso la pronuncia sentenza n. 107/2018 Sez:2 emessa dalla Commissione Tributaria Provinciale di XXX

	<part P="A">contro:
	CM
	CONTRADA XXX</part>

	difeso da:
	CE
	VIA XXX

	<part P="B">proposto dall'appellante:
	AG. ENTRATE DIREZIONE PROVINCIALE DI XXX</part>

	Atti impugnati:
	AVVISO DI ACCERTAMENTO n° TC501AL00550/2015 IRPEF-ALTRO 2011
	AVVISO DI ACCERTAMENTO n° TC501AL00550/2015 IVA-OP.IMPONIB. 2011
	AVVISO DI ACCERTAMENTO n° TC501AL00550/2015 IRAP 2011


SVOLGIMENTO DEL PROCESSO

Con l' avviso di accertamento n. TC501AL00550-2015 ritualmente notificato, 1’Agenzia delle Entrate Direzione Provinciale di XXX contestava al sig. CM, esercente l'attività di commercio al dettaglio di altri prodotti non alimentari nonchè commercio all'ingrosso di articoli antincendio e riparazione estintori, per l’anno di imposta 2011, un maggior reddito di impresa per effetto di recupero a tassazione di costi non deducibili.


	
		<req ID="Req1" G="1" P="A">Il contribuente proponeva rituale opposizione</req> 
		<claim ID="Claim1" G="1" P="A" PRO="Req1">eccependone la illegittimità ed infondatezza per inosservanza del termine ex art.12, c.7 L.212/00;</claim>
		<claim ID="Claim2" G="1" P="A" PRO="Req1">per inosservanza del contraddittorio ed omessa redazione di pvc;</claim>
		<claim ID="Claim3" G="1" P="A" PRO="Req1">per difetto del potere di sottoscrizione da parte del soggetto legittimato;</claim> 
		<claim ID="Claim4" G="1" P="A" PRO="Req1">per difetto di motivazione ed illegittimità dei recuperi.</claim>

		<req ID="Req2" G="1" P="B">Resisteva l'Ufficio</req> 
		<claim ID="Claim5" G="1" P="B" PRO="Req2">il quale confermava la validità e la legittimità dell’accertamento scaturito dalla mancata produzione da parte del ricorrente di idonee giustificazioni che avvaloravano gli operati recuperi a tassazione;</claim> 
		<claim ID="Claim6" G="1" P="B" CON="Req1">confutava puntualmente ciascuna delle eccezioni mosse, deducendone la infondatezza.</claim>
	

	
		<dec ID="Dec1" G="1" E="1" O="Req1">Con sentenza n. 1072018 del DD.MM.17 depositata il DD.MM.2018, la CTP di XXX Sez. 2, accoglieva il ricorso</dec>
	
	 
		<mot ID="Mot1" G="1" O="Claim1|Claim2|Claim3|Claim4">rilevando, in via assorbente, il mancato espletamento di un contraddittorio preventivo</mot> 
		e condannando alla refusione delle spese.
	



	
		<req ID="Req3" G="2" P="A">Avverso la prefata sentenza, proponeva gravame l'Agenzia delle Entrate Direzione Provinciale di XXX la quale ne chiedeva la riforma</req>
		<claim ID="Claim7" G="2" P="A" PRO="Req3">per insufficiente motivazione.</claim> 
		<claim ID="Claim8" G="2" P="A" PRO="Req3">Deduceva, altresì, non sussistente l'obbligo di un contraddittorio endoprocedimentale;</claim> 
		<claim ID="Claim9" G="2" P="A" PRO="Req3">la contraddittorietà della sentenza nella parte motiva e nel dispositivo nella parte in cui, pur giustificando la compensazione delle spese, ne disponeva la condanna;</claim> 
		<claim ID="Claim10" G="2" P="A" PRO="Req3">rinnovava le proprie difese quanto alle restanti questioni controverse ritenute assorbite, ove riproposte dall'appellato.</claim>

		<claim ID="Claim11" G="2" P="B" CON="Req3">Si costituiva il sig. CM, il quale con articolate argomentazioni, deduceva la sostanziale infondatezza del gravame riproponendo, altresì, le nullità eccepite nel grado pregresso.</claim>
	

Alla pubblica udienza del DD.MM.2019, sulle conclusioni delle parti presenti, la Commissione Tributaria Regionale di XXX rendeva la presente decisione.

	MOTIVI DELLA DECISIONE

		Preliminarmente, non è fondato l'eccepito vizio di motivazione della sentenza.

		<mot ID="Mot2" G="2" O="Claim7">Il vizio di insufficiente motivazione sussiste allorché la sentenza impugnata manifesti illogicità consistenti nell’attribuire agli elementi di giudizio un significato estraneo al senso comune, o mostri, nel suo insieme, un’obiettiva deficienza nell’individuazione del criterio logico che ha condotto il Giudice alla formazione del proprio convincimento. Questo non vuol assolutamente dire che il Giudice nell’esplicazione del suo convincimento debba per forza di cose analizzare ogni singolo aspetto della controversia o ogni singola questione a lui rimessa dalle parti, secondo la regola della confutazione — condivisione di ogni argomento, che porterebbe a motivazioni fiume e sovrabbondanti rispetto al tema focale della vertenza.</mot>

		<mot ID="Mot3" G="2" O="Claim8|Claim10">La ulteriore questione rimessa all’esame di questa Commissione concerne l'operatività delle garanzie di carattere procedimentale, predisposte dalla L. n. 212 del 2000.

		Anzitutto occorre premettere che la previsione della L. n. 212 del 2000 non è fonte di un generalizzato obbligo di contraddittorio endoprocedimentale a carico dell’ Amministrazione fiscale; e, dunque, dell’obbligo dell’ Amministrazione medesima, ogni qual volta si accinga ad adottare un provvedimento lesivo dei diritti del contribuente e pur in assenza di specifica norma positiva che per quel provvedimento lo sancisca, di attivare con l’interessato contraddittorio preventivo, pena l'invalidità dell’atto. Deve, inoltre, osservarsi che nella normativa tributaria non si rinviene alcuna disposizione espressa che sancisca in via generale l'obbligo del contraddittorio endoprocedimentale e ne possa essere considerata la fonte, ma si rinvengono, invece, una pluralità di disposizioni, che tale contraddittorio prescrivono, peraltro a condizioni e con modalità ed effetti differenti, in rapporto a singole ben specifiche ipotesi.</mot>

		<mot ID="Mot4" G="2" O="Claim2">A tale stregua e correlata l'ulteriore contestata violazione del mancato decorso del termine di 60 giorni dalla chiusura delle operazioni da parte degli organi di controllo, si fa rilevare che, nella specie, la disposizione che si assume violata non è conferente, poiché essa si riferisce ai p.v.c. redatti a seguito di accessi ispezioni e verifiche fiscali che è fattispecie diversa.

		Le norme tributarie distinguono in modo netto il procedimento di accertamento in senso stretto (che comporta accessi, ispezioni e verifiche fiscali "inei locali destinati all’esercizio di attività commerciali, industriali, agricole, artistiche o professionali ed i cui risultati sono compendiati in un processo verbale delle operazioni compiute) dalla attività che si esaurisce, invece, nel mero controllo della documentazione pervenuta agli uffici finanziari, essendo solo nel primo caso previste specifiche garanzie di difesa del contribuente (diritto ad essere informato delle ragioni della verifica: facoltà di farsîvassistere da professionista abilitato alla difesa avanti i Giudici tributari; formulazione di osservazioni e rilievi in corso di verifica: comunicazione di osservazioni e richieste successivamente al rilascio del verbale di chiusura delle operazioni) che possono essere esercitate nel corso della fase istruttoria del procedimento amministrativo, giustificate dalla complessità delle indagini e dal carattere particolarmente pervasivo dei poteri di indagine che vengono di.fatto ad interferire con lo stesso svolgimento dell'attività economica del contribuente (art. 12 legge 27.7.2000 n. 212). Tale esigenza non si pone invece in relazione alla attività di controllo dei dati acquisiti attraverso "inviti e richieste" di trasmissione agli uffici finanziari di dati, documenti ed informazioni, ai sensi degli artt. 32 DPR n. 600/73 e 51 DPR n. 633/72, in ordine alla quale il legislatore ha ritenuto prevalenti le esigenze di funzionalità degli uffici ed efficienza della azione amministrativa rispetto alla "anticipata" partecipazione del privato già nella fase istruttoria della ricerca, individuazione ed acquisizione di dati ed informazioni che dovranno essere poi sottoposti a controllo ai fini dell'esercizio -peraltro solo eventuale- della potestà di accertamento.

		Peraltro le SS.UU. della Cassazione, con sentenza n. 24823 del 2015, hanno affermato che non esiste nel nostro ordinamento un obbligo generalizzato per l° Amministrazione di attivare il contraddittorio prima dell’emissione dell’atto, salvo non sia espressamente previsto per legge.
		Peraltro seppure l'art. 12 dello Statuto del contribuente consente al medesimo di esercitare un'attività di difesa già in sede di istruttoria a fronte del processo verbale di constatazione, e l'Ufficio ha l'obbligo di prenderla in considerazione, la giurisprudenza di legittimità ha di recente statuito che la nullità consegue alle irregolarità per le quali sia espressamente prevista dalla legge, oppure da cui derivi una lesione di specifici diritti o garanzie tale da impedire la produzione di ogni effetto.</mot>

		Nel caso concreto, non è emersa alcuna lesione di garanzie difensive tali da incidere sull'atto impugnato.

		Nè fondata la sollevata eccezione di nullità dell’accertamento per difetto di sottoscrizione del titolare dell'Ufficio ovvero per difetto di sottoscrizione.

		<mot ID="Mot5" G="2" O="Claim3">L’art. 42 DPR 600/73 dispone che l'accertamento deve essere sottoscritto dal capo dell'Ufficio da altro impiegato della carriera direttiva da lui delegato.

		Nella specie, l’Amministrazione ha dimostrato l'esercizio del potere sostitutivo da parte del sottoscrittore,in presenza di delega del titolare dell’ufficio (cfr delega prodotta).

		La sottostante questione giuridica sollevata ha poi trovato soluzione nel principio di diritto enunciato dalla Suprema Corte con la sentenza n. 22810/15 ,secondo cui "in ordine agli avvisi di accertamento in rettifica e agli accertamenti d'ufficio, il d.P.R. n. 600 del 1973, art. 42, impone sotto pena di nullità che l'atto sia sottoscritto dal "capo dell'ufficio" o "da altro impiegato della carriera direttiva da lui delegato". senza richiedere che il capo dell'ufficio o il funzionario delegato abbia a rivestire anehe una qualifica dirigenziale ... essendo la materia tributaria governata dal principio di tassatività delle cause di nullità degli atti fiscali, e non occorrendo, ai meri fini della validità di tali atti, che i funzionari (delegati o deleganti) possiedano qualifiche dirigenziali»ne consegue che la sorte degli atti impositivi formati anteriormente alla sentenza n. 37 del 2015 della Corte costituzionale, sottoscritti da soggetti al momento rivestenti funzioni di capo dell'ufficio, ovvero da funzionari della carriera direttiva appositamente delegati, e dunque da soggetti idonei ai sensi dell'art. 42 del D.P.R. n. 600 del 1973, non è condizionata dalla validità o meno della qualifica dirigenziale attribuita per effetto della censurata disposizione di cui art. 8, 24° comma, del d.l. n. 16 del 2012".</mot>

		Infondato, infine, il gravame in ordine alle dedotta eccezione di illegittimità in tema di indeducibilità dei costi.

		<mot ID="Mot6" G="2" O="Req3">Controvertendosi, infatti, di deducibilità di costi e spese dal reddito di impresa, è necessario premettere che essi sono tali, quando riguardano beni ed attività da cui derivano ricavi ed altri proventi che concorrono a formare il reddito.

		Un costo, affinchè possa essere incluso tra le componenti negative del reddito, richiede che ne sia certa l’esistenza e comprovata l’inerenza, vale a dire che si tratti di spesa che si riferisce ad attività da cui derivano ricavi o proventi che concorrono a formare il reddito di impresa.

		Il costo, per essere portato in deduzione,deve essere anche ben documentato e proporzionato al tipo di attività svolta. La generica descrizione della prestazione indicata in fattura comporta la indeducibilità del costo ai fini delle imposte dirette e la indetraibilità dell’Iva.

		A tal fine ,dunque ,non è sufficiente che la spesa sia stata contabilizzata dall’imprenditore, occorrendo anche che esista una documentazione di supporto da cui ricavare, oltre che l'importo, la ragione e la coerenza economica della stessa.

		Sia la prova dell’esistenza che quella dell’inerenza grava sul contribuente.

		Nella specie, non risulta fornita adeguata prova in tal senso.</mot>

		In tale ottica ,pertanto, l'appello proposto dall'Ufficio è fondato e va accolto ,di contro, disattese e non meritevoli di accoglimento le censure riproposte dall'odierno appellato le quali sono risultate prive di giuridico fondamento.

		Le spese, come liquidate in dispositivo ,seguono la soccombenza.
	

	P.Q.M.

		<dec ID="Dec2" G="2" E="1" O="Req3">La Commissione accoglie l'appello ed in riforma della sentenza impugnata rigetta il ricorso del contribuente</dec> 
		che condanna al pagamento delle spese che liquida in € 750,00 per il primo grado ed in € 750,00 per il presente, oltre oneri, se dovuti.

		
			Così deciso in XXX il DD.MM.2019
		

		Il Relatore
		Il Presidente
	

</body>