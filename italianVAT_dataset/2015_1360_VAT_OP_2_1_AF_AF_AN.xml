<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

REG. GENERALE N° 2892/11
SENTENZA N° 1360/15

	LA COMMISSIONE TRIBUTARIA REGIONALE DI BOLOGNA 
	SEZIONE 8

	riunita con l'intervento dei Signori
		giu1 Presidente
		giu2 Relatore 
		giu3 Giudice
	

	ha emesso la seguente
	SENTENZA

	- sull'appello n. 2892/11
	spedito il DD/MM/2011

	- avverso la sentenza n. 11/1/11 emessa dalla Commissione Tributaria Provinciale di REGGIO NELL'EMILIA
	<part P="A">contro: AG.ENTRATE DIREZIONE PROVINCIALE REGGIO EMILIA</part>

	<part P="B">proposto dal ricorrente:
	PSM SRL
	XXX</part>

	difeso da:
	ZG
	XXX

	Atti impugnati:
	SILENZIO RIFIUTO ISTANZA RIMB. LV.A. 2008


SVOLGIMENTO DEL PROCESSO

	
		<dec ID="Dec1" G="1" E="0" O="Req1">La Commissione Tributaria Provinciale di Reggio Emilia con sentenza DD/MM/2011 ha respinto il ricorso</dec>
	

	
		<req ID="Req1" G="1" P="B">con il quale la siocietà “PSM s.r.l.” ha domandato:

		- in via principale, che si riconosca il diritto al rimborso della somma di € 52.109,00 corrisposta a titolo di i.v.a. sugli acquisti inerenti all’attività esercitata e non detratta per effetto dell’illegittimo inserimento delle operazioni esenti di cui all’art. 10 c. I nn. 18 e 19 D.P.R. 633/72 nel calcolo del pro rata di indetraibilità della predetta imposta ai sensi del combinato disposto degli artt. 19 c. V e 19 bis D.P.R. cit., oltre a interessi maturati e maturandi;</req>

		- <req ID="Req2" G="1" P="B">in secondo luogo, che si disponga la sospensione del procedimento rinviando con ordinanza la vertenza alla Corte Costituzionale affinchè stabilisca se l’inserimento delle prestazioni sanitarie esenti dall’i.v.a. di cui all’art. 10 c. I nn. 18 e 19 D.P.R. 633/72 nel calcolo pro rata della predetta imposta sia in contrasto con le finalità di neutralità dell’i.v.a.,</req> 
		<claim ID="Claim1" G="1" P="B" PRO="Req2">poiché l’indetraibilità di essa sugli acquisti da parte di chi ha effettuato una prestazione esentata genera un’imposta occulta sul consumatore finale e quindi è lesiva dei principi sanciti dagli artt. 3, 10, 23, 35 e 53 della Costituzione;</claim>

		- <req ID="Req3" G="1" P="B">in subordine, che si disponga la sospensione del procedimento rinviando la vertenza alla Corte di Giustizia dell’U.E. affinchè stabilisca:

		a) se la norma sia correttamente applicata in modo da non discostarsi dagli interessi del cittadino europeo contravvenendo così ai principi statutari dell’Unione;

		b) se l’inserimento delle prestazioni sanitarie esenti dall'i.v.a. di cui all’art. 10 c. 1 nn. 18 e 19 nel calcolo pro rata di indetraibilità dell’imposta sia in contrasto con le finalità di neutralità dell’i.v.a. e di gravame esclusivo di quest’ultima sul consumatore finale sancite dall’art. 17 c. II lett. a) Dir. CEE 388/77, nonché con le finalità disposte dalle direttiva COM. 260/01 e 348/00.</req>

		- con Vittoria di spese.

		<req ID="Req4" G="1" P="B">Con il ricorso in parola, la società ha impugnato il silenzio-rifiuto dell’ Agenzia delle Entrate di Reggio Emilia sull’istanza di rimborso dell’i.v.a. corrisposta sugli acquisti inerenti all’attività esercitata e non detratta per effetto del pro rata di indetraibilità di cui all’art. 19 c. V D.P.R. 633/72.</req>

		<arg ID="Arg1" G="1" P="B" PRO="Claim2">A sostegno dell’istanza:

		- ha premesso che:

		-- nell’anno 2008 il rapporto tra le operazioni esenti e il volume di affari aveva determinato un pro rata di indetraibilità dell’89%, a causa del quale non era stata detratta l’i.v.a. corrisposta sugli acquisti per l'ammontare complessivo di € 52.109,00;</arg>

		-- <claim ID="Claim2" G="1" P="B" PRO="Req4">la predetta somma doveva essere rimborsata,</claim> 
		<arg ID="Arg2" G="1" P="B" PRO="Claim2">siccome non dovuta a causa del contrasto tra il combinato disposto degli artt. 19 c. V e 19 bis D.P.R. 633/72 da un lato e gli artt. 17 c. II lett. a) della Direttiva CEE 388/77, i principi costituzionali dell’Unione, i documenti comunitari 260/01 e 348/00 dall'altro;</arg>

		-- <arg ID="Arg3" G="1" P="B" PRO="Claim2">infatti, dall’art. 17 c. II lett. A) della Direttiva 388/77 si desume chiaramente la finalità del legislatore comunitario di rendere l’i.v.a. un'imposta neutra che gravi esclusivamente sul consumatore finale; 

		-- nonostante il legislatore comunitario abbia esentato dall’i.v.a anche le prestazioni sanitarie, le stesse rientrano tra le operazioni soggette alla predetta imposta, in quanto caratterizzate dai necessari requisiti oggettivo, soggettivo e territoriale;

		-- l'art. 10 c. I nn, 18 e 19 D.P.R. 633/77 esenta dall’applicazione dell’i.v.a. rispettivamente le prestazioni sanitarie di diagnosi, cura e riabilitazione rese nell’esercizio delle professioni e arti sanitarie soggette a vigilanza ex art. 99 R.D. 1265/34 e le prestazioni di ricovero e cura fornite da centri ospedalieri, cliniche e case di cura convenzionate, nonché da società di mutuo soccorso con personalità e ONLUS;

		-- ai sensi del combinato disposto degli artt. 19 c. V e 19 bis D.P.R. 633/72 le prestazioni sanitarie di cui all’art. 10 c. I nn. 18 e 19 rientrano nella base del ricalcolo del pro rata di indetraibilità dell’i.v.a.;</arg>

		- <arg ID="Arg4" G="1" P="B" PRO="Claim2">sulla base di queste premesse ha argomentato che:

		-- è in contrasto con la normativa comunitaria e nazionale una limitazione alla detraibilità dell’i.v.a. assolta sull’acquisto di beni e servizi utilizzati per l'effettuazione di operazioni rilevanti ai fini dell’imposta (poiché in possesso dei requisiti oggettivi, soggettivi e territoriali) per il solo fatto che tali operazioni sono state esentate dall’applicazione della stessa per ragioni di natura socio-economica;

		-- l’i.v.a., infatti, è caratterizzata dal fatto di gravare solo sul consumatore finale e pertanto se il legislatore ha deciso di esentare quest’ultimo dal pagamento di essa non può pretendere di recuperare il mancato introito attraverso l’indetraibilità dell’imposta assolta sugli acquisti dal soggetto che abbia effettuato l’operazione esentata;

		-- le limitazioni strutturali alla detraibilità dell’imposta in parola comportano che si fa gravare sul settore sanitario “l'enorme, insostenibile ed ingiusto peso di un’imposta occulta, che sarebbe per l’appunto rappresentata dall’i.v.a. indetraibile” e in quanto tale in contrasto con il principio di
		neutralita.</arg>

		<req ID="Req5" G="1" P="A">L’Agenzia delle Entrate di Reggio Emilia si è costituita in giudizio, chiedendo la relezione del ricorso</req> 
		<claim ID="Claim3" G="1" P="A" PRO="Req5">e osservando che:
		- la società “PSM s.r.l.” non è legittimata a richiedere il rimborso;</claim>
		- <claim ID="Claim4" G="1" P="A" PRO="Req5">in ogni caso, la domanda è infondata nel merito, in quanto:

		-- l'assunto della controparte mal si concilia con il disposto dell’art. 17 della Direttiva 77/388/CEE;</claim> 
		<arg ID="Arg5" G="1" P="A" PRO="Claim4">tale ultima norma, infatti, consente la detrazione dell’imposta pagata al momento dell’acquisto o dell’importazione di beni o servizi solo nella misura in cui tali beni o servizi siano impiegati “ai fini di operazioni soggette ad imposta”, e non quindi per prestazioni esenti; ne discende che per i soggetti che nel periodo di imposta abbiano effettuato entrambi i tipi di operazioni, il diritto alla detrazione spetta in misura proporzionale all’entità di quelle ricomprese nella prima categoria; alla luce delle sopra esposte considerazioni non si ravvisa alcun contrasto della normativa nazionale (art. 19 D.P.R. 633/72) con quella comunitaria; tale conclusione è confermata dal fatto che l’art. 19 della menzionata direttiva comunitaria dispone le modalità di calcolo del pro rata di detrazione dell’i.v.a. pagata per le operazioni passive imponibili proprio in relazione a quelle attive esenti (in questo caso la disposizione italiana corrispondente è l'art. 19 bis D.P.R. 633/72);</arg>

		-- <claim ID="Claim5" G="1" P="A" PRO="Req5">inoltre, al fine di evitare una doppia imposizione economica rispetto alla cessione di beni o alla prestazione di servizi in precedenza acquistati senza diritto a potere detrarre l'imposta assolta a titolo di rivalsa, l’art. 13, parte b lett. c della Direttiva 77/388/CEE ha previsto la cessione in esenzione di imposta, giacchè il precedente cessionario risulta inciso al pari di un consumatore finale;</claim> 
		<arg ID="Arg6" G="1" P="A" PRO="Claim5">quindi, la mancata detrazione dell’i.v.a. relativa agli acquisti effettuati nell’esercizio di impresa dalla ricorrente è assimilabile a un’immissione al consumo; ne consegue che non vi è stata alcuna violazione del principio di neutralità dell’i.v.a.: in realtà, “accedendo all’interpretazione del ricorrente, più che ad una neutralità di imposta, si arriverebbe ad introdurre una sorta di aliquota zero e conseguente detraibilità per intero degli acquisti, senza che una tale previsione sia però contemplata da una particolare disposizione, sia essa interna o comunitaria”; del resto, l’ordinanza emessa dalla Corte di Giustizia il 6 luglio 2006 ha chiarito che l’esenzione disposta dall’art. 13, parte b, lett. c della Direttiva 77/388/CEE si riferisce alla rivendita di quei beni che, all’atto dell’acquisto, non avevano potuto godere del beneficio della detrazione; tale interpretazione è stata ripresa nell’art. 136 lett. a della direttiva 2006/112/CE, che a decorrere dal 1° gennaio 2007 ha sostituito quella n. 388/77;</arg>

		-- <arg ID="Arg7" G="1" P="A" PRO="Claim5">ora, nel caso di specie, non è accoglibile la tesi del ricorrente; quest’ultimo, infatti, pretenderebbe che fosse detraibile l’i.v.a. assolta a monte sugli acquisti di beni o servizi destinati a operazioni esenti e nello stesso tempo che anche le operazioni effettuate a valle rimanessero esenti dalla suddetta imposta; in tal modo, infatti, verrebbe palesemente alterato l’intero meccanismo di applicazione dell’i.v.a..</arg>

	La società ricorrente ha presentato memoria illustrativa, nella quale, oltre a ribadire le precedenti richieste e argomentazioni, ha domandato la trasmissione degli atti alla Corte di Giustizia affinchè “imponga la corretta applicazione” delle disposizioni comunitarie anche in merito al punto se “/’assoggettamento delle struttura sanitarie pubbliche e/o private alla normativa disposta dall’art. 19 c. II D.P.R. 633/72 [sia] incompatibile con la normativa comunitaria, stante la prevalenza della norma comunitaria su quella nazionale, in quanto l’indetraibilità dell’imposta i.v.a. in relazione alle operazioni esenti non è contemplata dalla VI Direttiva CEE”.

	Ha inoltre eccepito la disparità di trattamento con riferimento alle aliquote i.v.a. sia all’interno del territorio nazionale, si negli Stati membri.
	

	
		<dec ID="Dec2" G="1" E="0" O="Req1">La Commissione Tributaria di Reggio Emilia, con sentenza dell’DD MM 2011:
		- ha respinto l’eccezione preliminare di carenza di legittimazione ad agire in capo alla società “PSM s.r.l.”;</dec>

		- <dec ID="Dec4" G="1" E="0" O="Req1">ha rigettato il ricorso nel merito,</dec>
	

	
		<mot ID="Mot1" G="1" O="Req1">assumendo che:	
		-- l’art. 17 della Direttiva 77/388/CEE consente la detrazione dell’imposta pagata al momento dell’acquisto o dell’importazione di beni e servizi solo nella misura in cui tali beni e servizi siano impiegati ai fini di operazioni soggette a imposta, e non di prestazioni esenti;

		-- la Direttiva 2006/112/CE, che ha sostituito la precedente, ha confermato la disposizione in parola;

		-- pertanto, coloro che nel periodo di imposta hanno svolto entrambi i tipi di operazioni hanno diritto alla detrazione in maniera proporzionale alla prima categoria di operazioni;

		-- l’interpretazione in oggetto è conforme a quanto stabilito dalla Corte di Cassazione nella sentenza n. 4419 del 26 marzo 2003;</mot>

		 
		-- ha condannato la parte soccombente al pagamento delle spese di lite, che ha quantificato in € 2.500.
	



	
		<req ID="Req6" G="2" P="B">La società ha presentato appello avverso la decisione di primo grado, reiterando le precedenti richieste e conclusioni,</req> 

		<req ID="Req7" G="2" P="B">domandando altresì che:
		- si trasmettano gli atti alla Corte di Giustizia affinchè “imponga” la corretta applicazione della normativa comunitaria in relazione anche alla seguente questione:
		“d) sussiste, per le argomentazioni dedotte al punto D del presente ricorso in appello una rilevante disparità di trattamento sia all’interno del territorio nazionale che negli Stati Membri dell’Unione Europea in relazione al regime i.v.a. adottato per le medesime prestazioni sanitarie”;</req>

		- si condanni controparte al pagamento delle spese di entrambi i gradi del giudizio.

		<req ID="Req8" G="2" P="A">L’Agenzia delle Entrate di Reggio Emilia ha presentato appello incidentale chiedendo:

		- in via preliminare, che si disponga la riunione della presente controversia con quella incardinata con R.G.A. n. 3381/10 proposta dal “PSM s.r.l.” con riferimento agli anni 2005, 2006 e 2007, essendo identica la materia del contendere;</req>

		- <req ID="Req9" G="2" P="A">in via pregiudiziale e preliminare, che si dichiari l’inammissibilità del ricorso per difetto di legittimazione attiva del proponente;</req>

		- <req ID="Req10" G="2" P="A">in via pregiudiziale subordinata, che si dichiari l’inammissibilità dell’appello per mancata indicazione dello stesso dei motivi specifici dell’impugnazione;</req>

		- <req ID="Req11" G="2" P="A">in via ulteriormente subordinata e nel merito rigettare il gravame;</req>

		- con Vittoria di spese di entrambi i gradi di giudizio.

		L’appello e' stato discusso nella udienza dell’DD MM 2015.
	

	MOTIVI DELLA DECISIONE

	In primo luogo debbono essere esaminate le questioni preliminari avanzate dall'Agenzia delle Entrate.

	Non può essere accolta la richiesta di riunione con il procedimento n. 3381/10, essendo quest’ultimo già stato deciso dalla Commissione Tributaria Regionale.

		Del pari, deve essere respinta l’eccezione di carenza di legittimazione attiva del “PSM s.r.l.”?.

		<mot ID="Mot2" G="2" O="Req9">Si deve preliminarmente osservare che la sentenza n. 355 del 13 gennaio 2010 delle Sezioni Unite della Corte di Cassazione (richiamata nelle controdeduzioni e appello incidentale dell'Agenzia delle Entrate) ha accolto un motivo "con il quale, nella sostanza, l'Agenzia contesta, oltre la legittimazione attiva sostanziale, della società, anche la titolarità in capo a questa del diritto al rimborso" sulla base di valutazioni afferenti il merito della vicenda e non la questione preliminare.

		Pertanto, il contenuto della decisione richiamata non si profila decisivo per la soluzione della questione.

		Questo Collegio ritiene invece pienamente condivisibili le argomentazioni con le quali le Sezioni Unite della Suprema Corte, con la sentenza n. 20752 del 31 luglio 2008 pronunciata in un caso del tutto analogo a quello in esame, hanno ritenuto che la società "SGS s.r.1." fosse legittimata a proporre ricorso avverso il silenzio rifiuto dell'Agenzia delle Entrate in ordine alla propria istanza di rimborso di una somma versata a titolo di i.v.a. per l'acquisto di beni indispensabili per l'esercizio della sua attività.

		In particolare, nella menzionata decisione la Corte di Cassazione, nel riconoscere la legittimazione attiva della proponente, ha sottolineato anche che questa linea interpretativa "soddisfa l'esigenza posta dalla Corte Europea di garantire una adeguata tutela del contribuente nei confronti della Amministrazione, esigenza che del resto trova conferma nell'art. 24 Cost.".</mot>

		Da ultimo, non può essere condivisa l’eccezione di inammissibilità dell’appello, 
		<mot ID="Mot20" G="2" O="Req10">atteso che nell’atto sono contestate radicalmente tutte le valutazioni svolte nella sentenza di primo grado e le conclusioni a cui è pervenuta la Commissione Provinciale.</mot>

		Deve essere invece dichiarata inammissibile in questa sede ogni questione relativa alle lamentate disparità di trattamento sulle aliquote i.v.a. sia all'interno del Territorio Nazionale che negli altri Stati dell'Unione Europea.

		<mot ID="Mot3" G="2" O="Req7">Essa, infatti, è stata proposta per la prima volta nella memoria integrativa depositata dinnanzi alla Commissione Provinciale di Reggio Emilia dopo la costituzione dell’ Agenzia delle Entrate e non ricorrono i presupposti indicati nell'art. 24 c. II D.Lgs 546/92 ("deposito di documenti non conosciuti ad opera delle altre parti o per ordine della commissione").</mot>

		Ciò premesso, l'appello presentato dalla società "PSM s.r.l." deve essere rigettato nel merito.

		<mot ID="Mot4" G="2" O="Req6">Invero, le menzionate pronunzie della Corte di Cassazione a Sezioni Unite hanno concordemente affermato che la prima parte dell'art. 13, parte B, lett. c), della VI Direttiva n. 77/388/CEE va interpretata, secondo la Corte Europea (Ord. del 6 luglio 2006, cause riunite C-18/05 e C-155/05), "nel senso che l'esenzione da essa prevista si applica unicamente alla rivendita di beni preliminarmente acquistati da un soggetto passivo per le esigenze di un'attività esentata in forza del detto articolo, in quanto l'imposta sul valore aggiunto versata in occasione dell'acquisto iniziale di detti beni non abbia formato oggetto di un diritto a detrazione".

		Ne discende che -in forza dell'interpretazione autentica data dalla Corte di Giustizia e recepita dalla Corte di Cassazione- non si giustifica il rimborso dell'imposta versata per l'acquisto di beni o servizi destinati in modo esclusivo all'esercizio di un'attività esentata, ancorché esclusi dal diritto a detrazione, non essendo il diritto al rimborso desumibile neppure dalla sentenza 25 giugno 1997, in causa C-45/95, con cui la Corte si è limitata ad accertare l'inadempimento della Repubblica Italiana agli obblighi derivanti dalla medesima disposizione, senza avallare un'interpretazione diversa da quella successivamente fornita con la predetta ordinanza.

		Dato che la linea interpretativa adottata dalla Suprema Corte è stata dettata proprio dall'applicazione dei principi dettati dal predetto organo giurisprudenziale comunitario, non sussistono motivi per investire della questione la Corte di Giustizia sul punti indicati nelle lettere A), B) e C) dell'atto di impugnazione, come richiesto dall'appellante in via principale.</mot>

		Deve infine essere ritenuta manifestamente infondata l'eccezione di incostituzionalità avanzata (peraltro in modo generico e confuso) nell'atto di appello.

		<mot ID="Mot5" G="2" O="Req6">Invero, l'inserimento delle prestazioni sanitarie esenti dall'i.v.a. di cui all'art. 10 c. I nn. 18 e 19 D.P.R. 633/92 nel calcolo del pro rata di indetraibilita della predetta imposta ex art. 19 c. V e 19 bis D.P.R. cit. è il frutto di una scelta del legislatore espressa in un atto avente forza di legge, non irrazionale, nè contraria alla normativa comunitaria, nè infine in contrasto con i principi di cui agli artt. 35 e 53 della Costituzione.</mot>

		Il gravame della società "PSM s.r.1." deve essere invece accolto con riferimento alla condanna alla rifusione a controparte delle spese del primo grado di lite.

		Infatti, ricorrono giusti motivi per la compensazione delle stesse, tenuto conto, oltre che della soccombenza reciproca, anche (e soprattutto) della complessità della questione dedotta, molto dibattuta e definita solo con l'intervento della Corte Europea.

		Per le stesse ragioni debbono essere integralmente compensate anche le spese del presente grado di giudizio.
	

	P.Q.M.

		<dec ID="Dec3" G="2" E="0" O="Req6">La Commissione Tributaria Regionale dell "Emilia Romagna, Ottava Sezione, a parziale modifica della sentenza n. 1/180/10 emessa l'DD MM 2011 dalla Commissione Tributaria Provinciale di Reggio Emilia, compensa integralmente le spese di lite relative al primo grado di giudizio,confermando per il resto l'impugnata pronuncia;</dec>
		compensa integralmente le spese di lite relative all'appello.

		
			Così deciso in Bologna, nella camera di consiglio dell’DD MM 2015
		

		Il Giudice estensore
		dr. giu2

		Il Presidente
		dr. giu1
	

</body>