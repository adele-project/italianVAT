<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

REG. GENERALE N° 2196/11
SENTENZA N° 690 

	LA COMMISSIONE TRIBUTARIA REGIONALE DI ROMA 
	SEZIONE 9

	riunita con l'intervento dei Signori: 
		giu1 Presidente
		giu2 Relatore 
		giu3 Giudice
	

	ha emesso la seguente
	SENTENZA

	- sull'appello n. 2050/12 - 2051/12 - 2053/12
	depositato il DD/MM/2012

	- avverso la sentenza n. 23/61/12
	emessa dalla Commissione Tributaria Provinciale di ROMA

	<part P="A">contro: AG.ENTRATE DIR. PROVIN. UFF. CONTROLLI ROMA 3</part>

	<part P="B">proposto dal ricorrente:
	CA
	XXX</part>

	difeso da:
	PD
	XXX

	Atti impugnati:
	AVVISO DI ACCERTAMENTO n° TK7011400766 IRPEF-IMPR.ORD. 2007
	AVVISO DI ACCERTAMENTO n° TK7011400766 IVA-OP.ESENTI 2007
	AVVISO DI ACCERTAMENTO n° TK7011400766 IRAP 2007


Il sig. CA, in qualita di titolare della Ditta individuale “VNCA” in XXX - struttura socio-sanitaria residenziale consistente in una ‘comunità di convivenza’ del tipo ‘comunità di alloggio’ per pazienti di competenza psichiatrica convenzionata con la ASL - con distinti ricorsi aveva impugnato gli avvisi di accertamento n. TK7011400766, TK 7011400751 e TK7011400744, notificati il DD.MM.2010 ed il DD.MM.2010 dall'Agenzia delle Entrate DP Ufficio controlli Roma 3, aventi ad oggetto maggiori imposte IRPEF, IRAP, IVA, Addizionale Regionale e Addizionale Comunale, nonché contributi previdenziali INPS, sanzioni ed interessi, relativi agli anni d'imposta 2005, 2006 e 2007.

Con i predetti avvisi, emessi sulla base del verbale della Guardia di Finanza n. 230 del DD MM 2009, l'Ufficio comunicava di avere infatti rettificato le dichiarazioni dei redditi presentate dal Colini negli anni di riferimento, recuperando a tassazione costi inesistenti, ritenendo assoggettabili ad IVA i corrispettivi delle prestazioni rese dalla Ditta, nonché alcuni ricavi non dichiarati. Il maggior reddito accertato incideva, pertanto, oltre che ai fini IRPEF, IRAP e IVA, anche sulle addizionali regionale e comunale e sui contributi previdenziali.


	
		<dec ID="Dec1" G="1" E="1" O="Req1"><req ID="Req1" G="2" P="A">Con sentenze nn. 23/12, 24/12 e 25/12 del DD MM 2012 la Commissione Tributaria Provinciale - accogliendo in toto le controdeduzioni dell'Ufficio - respingeva i ricorsi,</req></dec> 
	
	
		<mot ID="Mot1" G="1" O="Req1">sostanzialmente argomentando sulla controversa questione dell’applicabilità dell'IVA alle prestazioni mediche e paramediche rese dalla struttura che, ai sensi dell'art. 10, n. 18, del DPR n. 633/72 e dell'art. 13 della VI Direttiva CE, possono essere esenti da IVA solo se rese da soggetti sottoposti a vigilanza ai sensi dell’art. 99 R.D. 27/07/1934, n. 1265 mentre, nella specie, l'esiguità del personale medico utilizzato (due soggetti) e la qualifica di personale alberghiero degli altri soggetti impiegati non soddisferebbero le condizioni richieste dalla normativa; ragion per cui la “Comunità di convivenza” non potrebbe essere considerata una struttura erogante prestazioni mediche ma piuttosto una struttura alberghiera particolare.</mot>
	



	
		<req ID="Req2" G="2" P="B">Con gli appelli in discussione il contribuente ribadisce le ragioni poste a base del ricorso,</req> 
		<claim ID="Claim1" G="2" P="B" PRO="Req2">evidenziando l’erroneità in cui sarebbe incorsa la sentenza di primo grado e chiedendone la totale riforma.</claim>

		<arg ID="Arg1" G="2" P="B" PRO="Claim1">In particolare, evidenzia l’erroneità in cui sarebbe incorsa la Commissione di primo grado nell’applicare l'art. 10, comma 1, n. 18 - concernente le ‘prestazioni sanitarie' - piuttosto che il n. 27 ter del medesimo articolo - concernente le ‘prestazioni socio sanitarie di assistenza domiciliare o ambulatoriale, in comunità e simili, in favore degli anziani ed inabili adulti, di tossicodipendenti e malati di AIDS, degli handicappati psicofisici (...) rese da organismi di diritto pubblico, da istituzioni sanitarie riconosciute che erogano assistenza pubblica (...) e da enti aventi finalità di assistenza sociale e da ONLUS‘.

		Richiama, in proposito, la circolare del Ministero dell'Economia e delle Finanze n. 43 del 02.11.2004 che, proprio con riferimento al n. 27 ter dell'art. 10 del DPR n. 633/72, ha precisato l'ambito di esenzione dall'IVA delle prestazioni socio-sanitarie, tra le quali rientrano anche quelle rese ‘in via indiretta’ dai soggetti indicate dalla norma, sulla base di appalti, convenzioni e contratti in genere.

		Poiché, nella specie, si tratterebbe di struttura autorizzata ed accreditata presso la ASL, esercente prestazioni socio-sanitarie in favore di malati psichici, sulla base di una convenzione con la ASL, organismo di diritto pubblico (il che sarebbe avvalorato dalla dicitura delle fatture emesse dalla ASL, ove si legge “Oggetto: prestazioni riabilitative di socializzazione in regime residenziale”), conclude insistendo per l'accoglimento degli appelli ,</arg> 
		con rifusione delle spese.

		Con le controdeduzioni agli appelli l'Ufficio reitera i motivi già esposti in primo grado 
		<req ID="Req3" G="2" P="A">e conclude per il rigetto degli appelli, con la conferma delle sentenze impugnate</req> 
		e con condanna alle spese, competenze e onorari di giudizio.

	In data DD.MM.2012 il sig. CA ha presentato istanza di riunione degli appelli, ai sensi dell’art. 29 D.Lgs. n. 546/1992.
	

	DIRITTO

		La Commissione dispone la riunione in rito dei ricorsi RGR nn. 2050/12, 2051/12 e 2053/12 per connessione soggettiva ed oggettiva, 
		e ritiene gli stessi meritevoli di accoglimento, per i motivi che seguono.

		<mot ID="Mot1bis" G="2" O="Claim1">Premesso che oggetto degli appelli è l'applicabilità dell'esenzione dall’IVA alle prestazioni rese dalla struttura “VNCA”, e che tale struttura è una ‘comunità di convivenza’ del tipo ‘comunità di alloggio’ per pazienti di competenza psichiatrica, convenzionata con la ASL, che le invia i pazienti a scopo di riabilitazione e socializzazione (come è indicato nel ricorso originario e negli appelli, con argomentazione non smentita da controparte), occorre individuare l'esatta normativa di riferimento, applicabile alla fattispecie, che è rappresentata, a livello comunitario, dalla Sesta Direttiva del Consiglio CE e, a livello nazionale, dall'art. 10 del DPR n. 633/72 e successive modifiche e integrazioni.

		Al riguardo, la Commissione ritiene condivisibile quanto argomentato dal contribuente in ordine all’applicabilita del n. 27 ter dell'art. 10 DPR n 633/72, concernente “le prestazioni socio-sanitarie, di assistenza domiciliare o ambulatoriale, in comunita' e simili, in favore degli anziani ed inabili adulti, di tossicodipendenti e di malati di AIDS, degli handicappati psicofisici" (...) rese da organismi di diritto pubblico, da istituzioni sanitarie riconosciute che erogano assistenza pubblica, previste all'articolo 41 della legge 23 dicembre 1978, n. 833, o da enti aventi finalita' e da ONLUS di assistenza sociale”, piuttosto che del n. 18, posto che trattasi, nella specie, di prestazioni socio-sanitarie e non sanitarie, consistenti nella riabilitazione e socializzazione di pazienti psichiatrici una volta concluso il ciclo terapeutico sanitario, inviati nella struttura medesima dalla ASL, con cui la struttura ha stipulato apposita convenzione.

		Ciò comporta che, ai sensi dell'art. 41 del D.Lgs 313/97, la ASL svolge attività tecnico- sanitaria di vigilanza sulla struttura convenzionata, e che le prestazioni da quest'ultima rese vanno inquadrate tra le prestazioni socio-sanitarie erogate dalla ASL medesima, seppure in via indiretta sulla base della convenzione stipulata, come si evince dalla Circolare n. 43 del 2 novembre 2004. del, Ministero dell'Economia e delle Finanze, che testualmente afferma: “nel regime di esenzione previsto dall’art. 10, n. 27 ter del DPR 26 ottobre 1972, n. 633 rientrano le prestazioni socio-sanitarie, di assistenza domiciliare o ambulatoriale, in comunità e simili, rese dagli organismi ed enti ivi specificati, comprese le ONLUS, in favore delle categorie di soggetti svantaggiati indicati dalla stessa norma, sia direttamente che in esecuzione di appalti, convenzioni e contratti in genere”. 
		A nulla rileva, pertanto, il numero dei medici (peraltro tre e non due, come riportato nelle sentenze appellate, dovendosi ricomprendere anche il medico psichiatra indicato nelle controdeduzioni dell'Ufficio al ricorso) o la mancanza della natura di organismo di diritto pubblico in capo alla struttura medesima.</mot>

		Alla luce di tali considerazioni e in accoglimento degli appelli presentati dal sig. CA, le sentenze appellate vanno riformate e, per l’effetto, annullati gli avvisi di accertamento, con il riconoscimento dell’esenzione da IVA delle prestazioni rese dalla struttura “VNCA”.

		In ragione della complessità della materia si ravvisano apprezzabili motivi per compensare le spese.
	

	P.Q.M.

		<dec ID="Dec2" G="2" E="1" O="Req2">Previa riunione del presente con quelli iscritti a R.G. nn. 2051/12 e 2053/12, la Commissione Tributaria Regionale accoglie gli appelli medesimi.</dec> 
		Spese compensate.

		
			Roma, il DD MM 2013. 
		

		IL RELATORE
		giu2

		IL PRESIDENTE
		giu1
	
</body>