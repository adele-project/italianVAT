<?xml version='1.0' encoding='utf8'?>
<body>

REPUBBLICA ITALIANA
IN NOME DEL POPOLO ITALIANO

REG. GENERALE N° 2019/10
SENTENZA N° 962/14

	LA COMMISSIONE TRIBUTARIA REGIONALE DI BOLOGNA 
	SEZIONE 2

	riunita con l'intervento dei Signori: 
		giu1 Presidente
		giu2 Relatore 
		giu3 Giudice
	 

	ha emesso la seguente
	SENTENZA

	- sull'appello n. 2019/10 
	depositato il DD/MM/2010 

	- avverso la sentenza n. 112/4/09 i
	emessa dalla Commissione Tributaria Provinciale di MODENA

	<part P="A">proposto dall'ufficio: AG.ENTRATE DIREZIONE PROVINCIALE MODENA</part>

	<part P="B">controparte:
	F SPA
	XXX</part>

	difeso da:
	NR
	E/O MF
	XXX

	Atti impugnati:
	AVVISO DI ACCERTAMENTO n° 871032D00450/2008 IVA + IRAP 2004


FATTO

Il contenzioso in oggetto scaturisce da un processo verbale di constatazione - redatto in data 24/03/2006, dai militari della Guardia di Finanza di Sassuolo nei confronti della società F S.p.A., per l'anno d'imposta 2004 - con cui veniva contestata la mancata applicazione dell'Iva su fatture attive, in assenza dei necessari presupposti.

Nel suddetto p.v.c., venivano rilevati numerosi addebiti, non assoggettati ad iva, effettuati dalla F S.p.A. a diverse società del Gruppo I, per operazioni, erroneamente considerate "prestito o distacco di personale" che, secondo i militari verbalizzanti, rientravano, invece, nella categoria del contratto d'opera o d'appalto.

In base alle risultanze del p.v.c, l'Ufficio emetteva l'avviso di accertamento n. 871032D00450/2008, con il quale recuperava l'iva, sulle predette operazioni, per € 59.234,00 oltre all’irap per € 12.444,00 ed irrogava sanzioni per € 5.591,25.


	
		<req ID="Req1" G="1" P="B">Contro tale avviso di accertamento, ricorreva la società chiedendone l'annullamento.</req>
	

	
		<dec ID="Dec1" G="1" E="1" O="Req1">La Commissione Tributaria Provinciale di Modena, sezione 4, con la sentenza n. 112 del 25 gennaio 2009, depositata il 3 giugno 2009, accoglieva il ricorso,</dec> compensando le spese di lite.
	



	
		<req ID="Req2" G="2" P="A">Contro la citata sentenza, propone appello Ufficio, chiedendone la riforma totale</req> 
		<claim ID="Claim1" G="2" P="A" PRO="Req2">per errata interpretazione delle argomentazioni esposte in primo grado,</claim> 
		<claim ID="Claim2" G="2" P="A" PRO="Req2">per errata valutazione della documentazione esistente,</claim> 
		<claim ID="Claim3" G="2" P="A" PRO="Req2">nonché per violazione o falsa applicazione delle disposizioni normative vigenti.</claim>

		<req ID="Req3" G="2" P="B">La società si costituisce con controdeduzioni ed appello incidentale</req> 
		<claim ID="Claim4" G="2" P="B" PRO="Req3">con cui eccepisce il mancato accoglimento, da parte dei Primi Giudici, dell’eccezione preliminare inerente l'illegittimità dell’atto di accertamento per eccesso di potere.</claim>

	La controversia viene discussa e trattenuta in decisione da codesta Commissione alla camera di consiglio del 14 aprile 2013.
	

	In diritto

		 L'appello dell'Ufficio e l'appello incidentale della società non meritano accoglimento e va confermata la sentenza di primo grado.

		<mot ID="Mot1" G="2" O="Req2|Req3">
			 Nell’anno 2004 la società ha distaccato alcuni dipendenti presso altre società facenti patte del gruppo I per periodi più o meno limitati di tempo, ed ha addebitato alle suddette società somme commisurate al solo costo del personale distaccato, senza maggiorazione alcuna e senza assoggettamento ad iva, ai sensi delle previsioni di cui all’art. 8, comma 35, della legge 67/1988 che dispone: " non sono da intendersi rilevanti ai fini dell'imposta sul valore aggiunto i prestiti o i distacchi di personale a fronte dei quali è versato solo il rimborso del relativo costo.”

			 Ne consegue che qualora il soggetto distaccante si limiti ad addebitare al distaccatario il puro costo del personale distaccato, l'operazione è esclusa da iva.
			 Se, al contrario, l'importo addebitato è diverso da quello del puro costo, l'operazione si configura come una prestazione di servizi assoggettabile ad iva, ai sensi dell’art. 3 D.P.R. n. 633/1972.
			 Dato il chiaro tenore della norma, l'unico controllo cui è tenuto l'Ufficio è verificare se l'importo addebitato corrisponde o meno al costo sostenuto da chi effettua il distacco.
			 Al riguardo, si osserva che la Guardia di Finanza, che ha eseguito la verifica, non ha mosso rilievo alcuno.

			 Risulta in atti e non è contestato che la società presta servizi nel campo dell’e-business ed e-marketing, prevalentemente, a società del gruppo I in forza di appositi contratti.

			Per lo svolgimento di tale attività, si avvale di proprio personale e di proprie strutture ed assoggetta ad iva gli importi addebitati.

			 Oltre alla suddetta attività, l’appellata, dietro richiesta delle società del gruppo e per periodi di tempo definiti, presta personale alle altre società del gruppo al fine di supplire a loro carenze temporanee dovute a motivi vari, quali: malattie, ferie, addestramento del personale ecc.. 
			In tali circostanze, il personale viene distaccato e lavora sotto la direzione della società distaccataria, utilizzandone le strutture. 
			In questo ambito e per i detti distacchi di personale, risulta che l’appellata ha addebitato il puro costo del lavoro senza ulteriori oneri ed ha, quindi, escluso da iva le somme addebitate.

			Risulta, altresì, che la società ha tenuto nettamente distinte le prestazioni erogate in forza di contratti di prestazioni di servizi - fornite a mezzo di propri macchinari, locali e software — da quelle inerenti il prestito di personale, assoggettando ad iva le prime ed escludendo le seconde.

			 Si evidenzia, inoltre, che, nella fattispecie del distacco di personale, la società che distacca, addebitando all'altra società il solo costo, non effettua in pratica alcuna prestazione ai sensi della legge iva e, pertanto, gli importi addebitati vanno esclusi da iva.
			
			 Alla luce delle suddette considerazioni, è da ritenersi legittimo l’operato della società F.com S.p.A.

			 Conclusivamente, questa Commissione - ogni diversa e contraria istanza ed eccezione disattesa ed assorbita, anche in via istruttoria ed incidentale — respinge appello dell’ Ufficio e l'appello incidentale della società, confermando la sentenza di primo grado.</mot>

		La complessità della materia rappresenta valido motivo per disporre l’integrale compensazione, fra le parti, di spese ed onorari del grado di giudizio.
	

	P.Q.M.

		<dec ID="Dec2" G="2" E="0" O="Req2">Respinge l’appello dell’Ufficio.</dec>
		Spese compensate.

		
			Bologna, li DD MM 2013
		

		IL PRESIDENTE 
		giu1

		IL RELATORE
		giu2
	
 
</body>