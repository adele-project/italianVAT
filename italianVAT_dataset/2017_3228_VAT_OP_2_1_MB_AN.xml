<?xml version='1.0' encoding='utf8'?>
<body>
REPUBBLICA ITALIANA
IN NOME DEL POPOLO ITALIANO

 REG.GENERALE N° 2047/2013

 LA COMMISSIONE TRIBUTARIA REGIONALE DI E. ROMAGNA SEZIONE 7

 riunita con l'intervento dei Signori:
 giu1 Presidente
 giu2 Relatore
 giu3 Giudice
 

 ha emesso la seguente
 SENTENZA

 - sull'appello n. 2047/2013
 depositato il DD/MM/2013

 - avverso la pronuncia sentenza n. 10/2013 Sez:2 emessa dalla Commissione Tributaria Provinciale di MODENA

 <part P="A">contro:
 F SPA
 XXX</part>

 difeso da:
 NR
 MF
 XXX

 <part P="B">proposto dall'appellante:
 AG. ENTRATE DIREZIONE PROVINCIALE MODENA</part>

 Atti impugnati:
 AVVISO DI ACCERTAMENTO n° THH031R04693/2011 IVA-OP.ESENTI 2006


SVOLGIMENTO DEL PROCESSO
Con avviso di accertamento N°THH031R04693/2011 l’ Agenzia delle Entrate di Modena ha contestato alla F spa il mancato assoggettamento ad Iva di alcune note di addebito.

Secondo l’ Ufficio le operazioni in relazione alle quali sono state emesse le note di addebito non potevano essere inquadrate nello schema negoziale del prestito
o distacco di personale bensì in quello del contratto d’opera o di appalto. Pertanto l’operazione doveva essere assoggettata ad Iva.


 
 <req ID="Req0" G="1" P="A">Avverso l’avviso di accertamento veniva proposto ricorso alla Commissione Tributaria Provinciale di Modena</req>
 
 
 <dec ID="Dec1" G="1" E="1" O="Req0">che con sentenza n. DD/MM/13 lo annullava.</dec>
 



 
 <req ID="Req1" G="2" P="B">L’Agenzia delle Entrate proponeva appello.</req>

 <req ID="Req2" G="2" P="A">La società F chiedeva il rigetto dell’appello e proponeva appello incidentale.</req>


 Motivi della decisione

 Deve essere accolto l'appello dell’ Agenzia delle entrate.

 <mot ID="Mot1" G="2" O="Req1">La società F, facente parte del gruppo I, che ha per oggetto la prestazione di servizi nel campo dell’e-business ed e-marketing, eroga servizi ad altre società del Gruppo e svolge servizi di e - commerce.

 Prima ancora di accertare se si realizzi la condizione per l’esenzione dell’Iva ovvero del rimborso da parte del distaccatario del costo dei dipendenti, inteso come somma esattamente uguale alle retribuzioni ed agli altri oneri previdenziali e contrattuali ( cfr sul punto Cassazione civile, sez. un., 07/11/2011, n. 23021) occorre verificare se nel caso concreto possa configurarsi un distacco di personale.

 Invero, la sentenza citata, precisa che per restare fuori dal campo di applicazione dell'IVA occorre la duplice condizione che: a) si tratti di un vero e proprio distacco di personale, ovverosia di un accordo in forza del quale un soggetto, al fine di soddisfare un proprio specifico interesse, mette a disposizione di un altro delle persone a lui legate da un rapporto di lavoro subordinato e che b) il distaccatario riversi al distaccante una somma esattamente pari al costo retributivo e previdenziale dei dipendenti utilizzati, dato che il riconoscimento di un corrispettivo maggiore o minore comporterebbe l'inapplicabilità dell'agevolazione, con conseguentemente sottoposizione ad IVA dell'intero importo pattuito.

 Come specificato dalle SS.UU, occorre tenere distinta la nozione civilistica di distacco da quella tributaria, dato che l'art. 30 della c.d legge Biagi “si è limitato a definire e disciplinare gli aspetti civilistici del distacco di personale, senza occuparsi di quelli tributari che, pertanto, continuano ad essere regolati dalla L. n. 67 del 1988, art. 8, comma 35. Pertanto appaiono irrilevanti le circostanze, di natura civilistica, relative alla distinzione dell'istituto del "distacco di personale" dal "prestito di personale", quali, ad esempio, il mantenimento del potere direttivo e gerarchico della distaccante o la temporaneità delle prestazioni (Cass 2012/ 14053).

 Tuttavia occorre pur sempre che il contribuente dimostri il proprio interesse al distacco.

 Nel caso in esame la società sostiene di aver effettuato operazioni di distacco di personale ad altre società del gruppo per ovviare a temporanee carenze dovute a motivi vari (ferie, malattia, maternità, addestramento professionale).

 Tuttavia di tali evenienze non è stata data alcuna prova.

 Né è stata dedotta e allegata la finalità tramite il distacco di contribuzione alla realizzazione di una struttura organizzativa comune (come richiesto da Cassazione civile, sez. lav., 21/04/2016, n. 8068).</mot>

 Deve essere rigettato l’appello incidentale fondato sulla dedotta illegittimità dell’atto di accertamento per eccesso di potere.
 <mot ID="Mot2" G="2" O="Req2">Invero come osservato dalla sentenza di primo grado sulla società T gravano obblighi fiscali diversi ed autonomi rispetto alla società ricorrente.</mot>
 

 P.Q.M.

 <dec ID="Dec2" G="2" E="1" O="Req1">La Commissione Tributaria Regionale di Bologna, in riforma della sentenza della Commissione Tributaria Provinciale di Modena N° DD/DD/13 respinge il ricorso proposto da F spa avverso l’Avviso di Accertamento N° THH031R04693/2011.</dec>

 Condanna l’appellato a rifondere all’appellante le spese di entrambi i gradi di giudizio che liquida in euro 1000,00 oltre accessori di legge per ogni grado di giudizio.

 Bologna gg/mm/2017

 IL PRESIDENTE
 Dott. giu1

 IL RELATORE
 Dott. giu2
 

</body>